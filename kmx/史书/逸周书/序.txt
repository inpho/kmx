序
　　朱右曾曰周书偁逸昉说文系之汲冢自随书经籍志随志之失先儒辨之不逸而逸无以别于逸尚书故宜复汉志之旧题也其书存者五十九篇并序为六十篇较汉志篇数亡其十有一焉注之者晋五经博士孔晁每篇题云某某解弟几此晁所目也旧但云某某弟几蔡邕明堂月令论曰周书七十一篇而月令弟五十三可证也唐初孔氏注本亡其二十五篇师古据之以注汉志故云今其存者四十五篇师古之后又亡其三故今孔注祗有四十二篇也然晋唐之世书有二本孔氏解克殷荷素质之旗于王前云一作以前于王解大武三摈厥亲云摈一作损李善注文选邱中云周书邱一作苑刘知几史通云周书七十一章上自文武下终灵景不言有所阙佚与师古说殊唐书艺文志汲
