赵魏战国策卷十九
　　赵二苏秦从燕之赵始合从苏秦从燕之赵〔一〕，始合从，说赵王曰：「天下之卿相人臣，乃至布衣之士，莫不高贤大王之行义，皆愿奉教陈忠于前之日久矣。虽然，奉阳君妒〔二〕，大王不得任事，是以外〔三〕宾〔四〕客游谈之士，无敢尽忠于前者。今奉阳君捐馆舍〔五〕，大王乃今然后得与士民相亲，臣故敢献其愚，效愚忠〔六〕。为大王计，莫若安民无事，请无庸有为也。安民之本，在于择交〔七〕。择交而得则民安，择交不得则民终身〔八〕不得安。请言外患：齐、秦为两敌〔九〕，而民不得安；倚秦攻齐，而民不得安；倚齐攻秦，而民不得安。故夫谋人之主，伐人之国，常苦〔一０〕出辞断绝人之交〔一一〕，愿大王慎无出于口也。

　　〔一〕鲍本此十六年。　　〔二〕鲍本秦传言肃侯令其弟成为相，号奉阳君。妒，嫉贤也。正曰：奉阳君，说见后。

　　〔三〕鲍本外，疏之也。

　　〔四〕姚本钱、刘去「宾」字。　　〔五〕鲍本礼，妇人死曰捐馆舍，盖亦通称。

　　〔六〕鲍本「献」作「进」，无「效愚」二字。○札记丕烈案：史记作「进其愚虑」。此策文当是「献其愚」下脱「虑」字。「效愚忠」三字别为句。

　　〔七〕鲍本与诸侯交。

　　〔八〕鲍本终赵王身。　　〔九〕鲍本为赵敌。　　〔一０〕鲍本苦，言其力。

　　〔一一〕鲍本横人盖然。

　　「请屏左右，曰〔一〕言所以异，阴阳〔二〕而已矣。大王诚能听臣，燕必致
