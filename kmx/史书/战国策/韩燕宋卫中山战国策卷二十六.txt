韩燕宋卫中山战国策卷二十六
　　自此卷复有钱本。

　　韩一鲍本韩分晋得南阳及颍川之父城、定襄、襄城、颖阳、颍阴、长社、阳翟。东接汝南，西接弘农。得新安、宜阳。正曰：郑，今河南之新郑及成皋、荣阳，颍川之崇高、城阳。鲍引汉地理志为言，郑亦韩地，而独遗不取，误矣。

　　三晋已破智氏三晋已破智氏，将分其地。段规谓韩王曰：「分地必取成皋〔一〕。」韩王曰：「成皋，石熘〔二〕之地也，寡人无所用之。」段规曰：「不然，臣闻一里之厚，而动千里之权者，地利也。万人之众，而破三军者，不意〔三〕也。王用臣言，则韩必取郑矣〔四〕。」王〔五〕曰：「善。」果取成皋。至韩之取郑也，果从成皋始。

　　〔一〕鲍本补曰：见秦策。

　　〔二〕鲍本熘，言其无积润。补曰：熘，言多山石，水所熘也。

　　〔三〕鲍本言地薄，郑人不备。正曰：言地险，寡足破众。

　　〔四〕鲍本正曰：取郑在哀侯二年。

　　〔五〕鲍本诸称王，皆非当时语。　　大成午从赵来〔校一〕〔校一〕此篇姚本与《三晋已破智氏》连篇，鲍本另列一篇。据文义。从鲍本。

　　大成午〔一〕从赵来，谓申不害〔二〕于韩曰：「子以韩重我于赵，请以赵重子于韩，是子有两韩，而我〔三〕有两赵也。」

　　〔一〕鲍本「大」字在上篇《三晋已破智氏》末「果从成皋始」下。○札记丕烈案：吴读亦如此，然误也。当以「大」字下别为一章。此策文亦见韩子内储说下，可证也。大成午又见赵世家、古今人表。

　　〔二〕鲍本补曰：史，申不害者，荆人也。故郑之贱臣，学术以干韩昭侯，用为相。

　　〔三〕札记今本「我」误「子」。　　魏之围邯郸魏之围邯郸也。申不害始合于韩王，然未知王之所欲也，恐言而未必中于王也。王问申子曰：「吾谁与而可〔一〕？」对曰：「此安危之要，国家之大事也。臣请深惟〔二〕而苦思之。」乃微谓赵卓、韩
