赵魏战国策卷十八
　　赵一鲍本赵初分晋，得赵国。北有信都、真定、常山、中山，又得涿郡之高阳鄚州乡。东有广平、鉅鹿、清河、河间、渤海之东平、舒、中邑、文安、束州、成平、章武河以北。南至浮水、繁阳、内黄、斥丘。西有太原、定原、上党。

　　知伯从韩魏兵以攻赵知伯从韩、魏兵〔一〕以攻赵，围晋阳而水之，城下〔二〕不沉者三板。郄疵〔三〕谓知伯曰：「韩、魏之君必反矣。」知伯曰「何以知之？」郗疵曰：「以其人事知之。夫〔四〕从韩、魏之兵〔五〕而攻赵，赵亡，难必及韩、魏矣。今约胜赵〔六〕而三分其地。今城不没者三板，臼灶生蛙，人马相食，城降有日，而韩、魏之君无
