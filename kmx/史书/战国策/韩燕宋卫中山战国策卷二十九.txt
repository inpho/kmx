韩燕宋卫中山战国策卷二十九
　　燕一鲍本燕东有渔阳、右北平、辽西、辽东；西有上谷、代郡、鴈门；南有涿郡之易、容城、范阳；北有新城、故安、涿县、良乡、新昌。及勃海之安次、乐浪、玄菟亦属焉。

　　苏秦将为从北说燕文侯苏秦将为从〔一〕，北说燕文侯曰：「燕东有朝鲜〔二〕、辽东〔三〕，北有林胡、楼烦〔四〕，西有云中、九原〔五〕，南有唿沱、易水〔六〕。地方二千余〔七〕里，带甲数十万，车七百乘，骑六千疋，粟支十年〔八〕。南有碣石、鴈门〔九〕之饶，北有枣粟〔一０〕之利，民虽不由田作，枣栗之实，足食于民矣。此所谓天府也。夫安乐无事，不见覆军杀将之忧，无过燕矣。大王知其所以然乎？夫燕之所以不犯寇被兵者，以赵之为蔽于南也。秦、赵五战〔一一〕，秦再胜而赵三胜。秦、赵相弊，而王以全燕制其后，此燕之所以不犯难也。且夫秦之攻燕也，踰云中、九原，过代、上谷，弥
