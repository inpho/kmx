十二年辛卯，王率西夷诸侯伐殷，败之于坶野。王亲禽受于南单之台，遂分天之明。立受子禄父，是为武庚。夏四月，王归于丰，飨于太庙。命监殷。遂狩于管。作《大武乐》。

十三年，巢伯来宾。荐殷于大庙。遂大封诸侯。秋，大有年。

十四年，王有疾，周文公祷于坛墠，作《金縢》。

十五年，肃慎氏来宾。初狩方岳，诰于沫邑。冬，迁九鼎于洛。
	
十六年，箕子来朝。秋，王师灭蒲姑。

十七年，命王世子诵于东宫。冬十有二月，王陟，年五十四。