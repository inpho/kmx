元年癸丑，郑城邢丘。秦子向命为蓝君。
	
二年，河水赤于龙门三日。

三年，公子景贾帅师伐郑，韩明战于韩，我师败逋。

四年夏四月甲寅，徙邦于大梁。王发逄忌之薮以赐民。于越寺区弟思弑其君莽安，次无颛立。

五年，雨碧于郢。地忽长十丈有馀，高尺半。

六年，我师伐邯郸，取列人；我师伐邯郸，取肥。雨黍于齐。
	
七年，我与邯郸榆次、阳邑。王会郑厘侯于巫沙。
	
八年，入河水于圃田，又为太沟而引圃水。瑕阳人自秦导岷山青衣水来归。
	
九年，秦师伐郑，次于怀，城殷。

十年，楚师出河水以水长垣之外。龙贾帅师筑长城于西边。郑取屯留、尚子。
	
十一年，郑厘侯使许息来致地，平丘、户牗、首垣诸邑及郑驰地。我取枳道，与郑鹿。王及郑厘侯盟于巫沙，以释它阳之围，归厘于郑。

十二年，鲁恭侯、宋桓侯、卫成侯、郑厘侯来朝。于越子无颛卒，是为菼蠋卯，次无疆立。
	
十三年，邯郸成侯会燕成侯于安邑。
	
十四年，秦公孙壮伐郑，围焦城，不克。秦公孙壮帅师城上枳、安陵、山民。邯郸伐卫，取漆富兵，城之。齐师及燕战于泃水，齐师遁。

十五年，齐田期伐我东鄙，战于桂阳，我师败逋。东周与郑高都。郑厘侯来朝中阳。宋景鼓、卫公孙仓会师，围我襄陵。
	
十六年，王以韩师、诸侯师县于襄陵。齐侯使楚景舍来求成。邯郸之师败我师于桂陵。
	
十七年，燕伐赵，围浊鹿。赵灵王及代人救浊鹿，败燕师于勺。晋取玄武、濩泽。

十八年，齐筑房以为长城。
	
十九年，王如卫，命公子南为侯。

二十年。

二十一年，魏殷臣、赵公孙裒伐燕，还取夏屋，城曲逆。
	
二十二年壬寅，孙何侵楚，人三户乳。楚伐徐州。

二十三年，魏章帅师及郑师伐楚，取上蔡。孙何取?阳。秦孝公会诸侯于逄泽。绛中地坼，西绝于汾。
	
二十四年，魏败韩马陵。

二十五年。
	
二十六年，穰疪帅师及郑孔夜战于梁赫，郑师败逋。与齐田盻战于马陵。
	
二十七年五月，齐田盻及宋人伐我东鄙，围平阳。九月，秦卫鞅伐我西鄙。十月，邯郸伐我北鄙。王攻卫鞅，我师败逋。
	
二十八年，城济阳。秦封卫鞅于邬，改名曰尚。

二十九年，邳迁于薛。三月，为大沟于北郛，以行圃田之水。

三十年。

三十一年，秦苏胡帅师伐郑，韩襄败秦苏胡于酸水。

三十二年。

三十三年，郑威侯与邯郸围襄陵。
	
三十四年，魏惠成王三十六年，改元称一年。王与诸侯会于徐州。于越子无疆伐楚。

三十五年，楚吾得帅师及秦伐郑，围纶氏。
	
三十六年，楚围齐于徐州，遂伐于越，杀无疆。

三十七年。

三十八年，龙贾及秦师战于雕阴，我师败逋。王会郑威侯于巫沙。

三十九年，秦取我汾阴、皮氏。

四十年。

四十一年，秦归我焦、曲沃。

四十二年，九鼎沦泗，没于渊。

四十三年。

四十四年。
	
四十五年，楚败我襄陵。
	
四十六年。

四十七年。

四十八年，王陟。