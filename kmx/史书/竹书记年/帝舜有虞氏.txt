元年己未，帝即位，居冀。
　　作大韶之乐。
　
　　三年，命皋陶作刑。
　　九年，西王母来朝。
　　
　　十四年，卿云见，命禹代虞事。

　　十五年，帝命夏后有事于太室。
　　十七年春二月，入学初用万。
　　二十五年，息慎氏来朝，贡弓矢。
　　二十九年，帝命子义钧封于商。
　　三十年，葬后育于渭。
　　三十二年，帝命夏后总师，遂陟方岳。
　　三十三年春正月，夏后受命于神宗，遂复九州。
　　三十五年，帝命夏后征有苗，有苗氏来朝。
　　四十二年，玄都氏来朝，贡宝玉。
　　四十七年冬，陨霜，不杀草木。
　　四十九年，帝居于鸣条。
　　五十年，帝陟。