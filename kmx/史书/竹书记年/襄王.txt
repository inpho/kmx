元年庚午，晋献公卒，立奚齐，里克杀之及卓子，立夷吾。	
二年，晋杀里克。

三年，雨金于晋。

七年，秦伯涉河伐晋。

十五年，晋惠公卒，子怀公圉立。秦穆公帅师送公子重耳，围令狐、桑泉、臼衰，皆降为秦师。狐毛与先轸御秦，至于庐柳，乃谓秦穆公使公子絷来与师言，次子郇，盟于军。公子重耳涉自河曲。

十六年，晋杀子圉。

十七年，晋城荀。

二十年，周襄王会诸侯于河阳。
	
二十二年，齐师逐郑，太子齿奔城张、南郑。

二十四年，晋文公卒。

二十五年。
	
三十年，洛绝于向。

三十一年，晋襄公卒。

三十二年。

三十三年，王陟。