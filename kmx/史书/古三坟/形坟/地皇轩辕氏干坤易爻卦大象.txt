干形天，地天降气，日天中道，月天夜明，山天曲上，川天曲下，云天成阴，气天习蒙。

坤形地，天地圆丘，日地圜宫，月地斜曲，山地险径，川地广平，云地高林，气地下湿。

阳形日，天日昭明，地日景随，日月从朔，山日沉西，川日流光，云日蔽霠，气日昏蔀。

阴形月，天月淫，地月伏辉，日月代明，山月升腾，川月东浮，云月藏宫，气月冥阴。
	
土形山，天山岳，地山磐石，日山危峰，月山斜巅，川山岛，云山岫，气山岩。
	
水形川，天川汉，地川河，日川湖，月川曲池，山川涧，云川溪，气川泉。

雨形云，天云祥，地云黄霙，日云赤昙，月云素雯，山云叠峰，山云流瘴，气云散彩。
	
风形气，天气垂氤，地气腾氲，日气昼围，月气夜圆，山气笼烟，川气浮光，云气流霞。
