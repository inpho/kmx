	
天气归，归藏定位，归生魂，归动乘舟，归长兄，归有造物，归止居域，归杀降。
	
地气藏，藏归交，藏生卵，藏动鼠，藏长姊，藏育化物，藏止重门，藏杀盗。
	
木气生，生归孕，生藏害，生动勋阳，生长元胎，生育泽，生止性，生杀相克。
	
风气动，动归乘轩，动藏受种，动生机，动长风，动育源，动止戒，动杀虐。
	
火气长，长归从师，长藏从夫，长生志，长动丽，长育违道，长止平，长杀顺性。
	
水气育，育归流，育藏海，育生爱，育动渔，育长苖，育止养，育杀傗。
	
山气止，止归约，止藏渊，生止貌，止动济，止长植物，止育润，止杀宽宥。
	
金气杀，杀归尸，杀藏墓，杀生无忍，杀动干戈，杀长战，杀育无伤，杀止动。
