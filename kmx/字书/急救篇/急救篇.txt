急就奇觚与众异。罗列诸物名姓字。分别部居不杂厕。用日约少诚快意。勉力务之必有喜。请道其章。宋延年。郑子方。卫益寿。史步昌。周千秋。赵孺卿。爰展世。高辟兵。邓万岁。秦妙房。郝利亲。冯汉强。戴护郡。景君明。董奉德。桓贤良。任逢时。侯仲郎。由广国。荣惠常。乌承禄。令狐横。朱交便。孔何伤。师勐虎。石敢当。所不侵。龙未央。伊婴齐。翟回庆。毕稚季。昭小兄。柳尧舜。乐禹汤。淳于登。费通光。柘温舒。路政阳。霍圣宫。颜文章。管财智。偏吕张。鲁贺喜。观宜王。程忠信。吴仲皇。许终古。贾友仓。陈元始。韩魏唐。液容调。柏杜杨。曹富贵。尹李桑。萧彭祖。屈宗谈。樊爱君。崔孝让。姚得赐。燕楚庄。薛胜客。聂干将。求男弟。过说长。祝恭敬。审毋妨。庞赏赣。来士梁。成博好。范建羌。阎欢欣。宁可忘。苟贞夫。苖涉臧。田细儿。谢内黄。柴桂林。温直衡。奚骄叔。邴胜箱。雍弘敞。刘若芳。毛遗羽。马牛羊。尚次倩。丘则刚。阴宾上。翠鸳鸯。庶霸遂。萭段卿。泠幼功。武初昌。褚回池。兰伟房。减罢军。桥窦阳。原辅辐。宣弃奴。殷满息。充申屠。交修侠。公孙都。慈仁他。郭破胡。虞尊偃。宪义渠。蔡游威。左地馀。谭平定。孟伯徐。葛轗轲。敦倚苏。耿潘扈。焦灭胡。晏奇能。邢丽奢。邵守实。宰安期。侠却敌。代焉于。司马襃。尚自于。陶熊罴。解莫如。乐欣谐。童扶?。痛无忌。向夷吾。闳并欣。竺谏朝。续增纪。遗失馀。姓名讫。请言物。

锦绣缦?离云爵。乘风县钟华洞乐。豹首落莫兔双鹤。春草鸡翘凫翁濯。郁金半见缃白?。缥綟绿纨皂紫硟。烝栗绢绀缙红繎。青绮绫縠靡润鲜。绨络缣练素帛蝉。绛缇絓䌷丝絮绵。?敝囊橐不直钱。服琐緰?与缯连。贳贷卖买贩肆便。资货市赢匹幅全。绤纻枲缊裹约缠。纶组縌绶以高迁。量丈尺寸斤两铨。取受付予相因缘。稻黍秫稷粟麻秔。饼饵麦饭甘豆羹。葵韭葱?蓼苏姜。芜荑盐豉醯酢酱。芸蒜荠芥茱萸香。老菁蘘荷冬日藏。棃柿柰桃待露霜。棘杏瓜棣馓饴饧。园菜果蓏助米粮。甘麮殊美奏诸君。袍襦表里曲领裙。襜褕袷复褶袴裈。襌衣蔽膝布母繜。针缕补缝绽紩缘。履舄鞜襞?缎紃。靸鞮卬角褐韤巾。裳韦不借为牧人。完坚耐事逾比伦。屐屩??粗羸寠贫。旃裘????蛮夷氏。去俗归义来附亲。译导赞拜称妾臣。戎伯总阅什伍邻。禀食县官带金银。铁鈇钻锥釜鍑鍪。锻铸铅锡镫锭鐎。钤??钩铚斧凿锄。铜锺鼎鋞鋗鉇铫。釭锏键钻冶锢鐈。竹器簦笠簟籧篨。??篅箯筥?箅篝。簁箄箕帚筐箧篓。椭杅盘案杯閜盌。蠡升参升半巵觛。槫榼椑榹匕箸籫。甀缶盆盎瓮罃壶。甑瓽甂瓯瓨罂卢。累繘绳索绞纺纑。简札检署椠牍家。板柞所产谷口斜。水虫科斗?虾蟆。鲤鲋蟹鱓鲐鲍鰕。妻妇聘嫁赍媵僮。奴婢私隶枕床杠。蒲蒻蔺席帐帷幢。承尘户?绦缋总。镜奁?比各异工。芬薰脂粉膏泽筒。沐浴揃摵寡合同。襐饰刻画无等双。系臂琅玕虎魄龙。璧碧珠玑玫瑰瓮。玉玦环佩靡从容。射鬾辟邪除群凶。竽瑟空侯琴筑筝。钟磬鼗箫鼙鼓鸣。五音揔会歌讴声。倡优俳笑观倚庭。侍酒行觞宿昔酲。厨宰切割给使令。薪炭萑苇炊孰生。膹脍炙胾各有形。酸醎酢淡辨浊清。肌?脯腊鱼臭腥。酤酒酿醪稽极程。棊局慱戏相易轻。冠帻簪簧结发纽。头頟頞?眉目耳。鼻口唇舌龂牙齿。颊颐颈项肩臂肘。卷捥节瓜拇指手。胂腴胸脇喉咽髃。肠胃腹肝肺心主。脾肾五藏膍齐乳。尻髋嵴膂腰背吕。股脚膝膑胫为柱。䏝踝跟踵相近聚。矛鋋镶盾刃刀钩。钑戟铍熔剑镡鍭。弓弩箭矢铠兜鉾。铁锤檛杖梲柲杸。辎轺辕轴舆轮??。辐毂輨辖輮??。轵轼轸軨轙軜衡。盖轑俾倪枙縳棠。辔勒鞅韅靽羁缰。鞇??靯??鞍镳鐊。靳靷??色焜煌。革??髤漆油黑苍。室宅庐舍楼殿堂。门户井灶庑囷京。榱椽欂栌瓦屋梁。泥涂垩塈壁垣墙。干桢板栽度圜方。墼垒廥厩库东箱。屏厕清溷粪土壤。碓硙扇隤舂簸扬。顷町界亩畦埒封。疆畔畷伯耒犂锄。种树收敛赋税租。捃获秉把插捌杷。桐梓枞松榆椿樗。槐檀荆棘叶枝扶。骍騩骓驳骊骝驴。骐駹驰骤怒步超。牂羖羯羠?羝羭。六畜蕃息豚豕猪。豭豮狡犬野鸡雏。犙?特犗羔犊驹。雄雌牝牡相随趋。糟糠汁滓稾莝刍。凤爵鸿鹄雁鹜雉。鹰鹞鸨鸹翳雕尾。鸠鸽鹑鴳中网死。鸢鹊鸱枭惊相视。豹狐距虚豺犀兕。狸兔飞鼯狼麋??。麇麈麖麀皮给履。寒气泄注腹胪胀。痂疕疥疠痴聋盲。痈疽瘛瘲痿痹痮。疝瘕颠疾狂失响。疟瘚瘀痛瘼温病。消渴欧逆咳懘让。瘅热瘘痔眵??。笃癃衰癈迎医匠。灸刺和药逐去邪。黄芩伏苓礜茈胡。牡蒙甘草菀藜芦。乌喙附子椒芫华。半夏皂荚艾橐吾。芎䓖厚朴桂栝楼。款东贝母姜狼牙。远志续断参土瓜。亭历桔梗龟骨枯。雷矢雚菌荩兔卢。卜问谴祟父母恐。祠祀社稷丛腊奉。谒禓塞祷鬼神宠。棺椁槥椟遣送踊。丧吊悲哀面目肿。哭泣祭醊坟墓冢。诸物尽讫五官出。宦学讽诗孝经论。春秋尚书律令文。治礼掌故砥厉身。智能通达多见闻。名显绝殊异等伦。抽擢推举白黑分。迹行上究为贵人。丞相御史郎中君。进近公卿傅仆勋。前后常侍诸将军。列侯封邑有土臣。积学所致非鬼神。冯翊京兆执治民。廉洁平端抚顺亲。奸邪并塞皆理训。变化迷惑别故新。更卒归诚自诣因。司农少府国之渊。远取财物主平均。皋陶造狱法律存。诛罚诈伪劾罪人。廷尉正监承古先。揔领烦乱决疑文。变鬭杀伤捕伍邻。亭长游徼共杂诊。盗贼系囚榜笞臀。朋党谋败相引牵。欺诬诘状还反真。坐生患害不足怜。辞穷情得具狱坚。籍受证验记问年。闾里乡县趣辟论。鬼薪白粲钳釱髡。不肯谨慎自令然。输属诏作溪谷山。箛篍起居课后先。斩伐材木斫株根。犯祸事危置对曹。谩訑首匿愁勿聊。縳束脱漏亡命流。攻击劫夺槛车胶。啬夫假佐扶致牢。疻痏保辜謕唿号。乏兴猥逮诇讂求。辄觉没入檄报留。受赇枉法忿怒仇。谗谀争语相抵触。忧念缓急悍勇独。乃肯省察讽谏读。泾水注渭街术曲。笔研筹算膏火烛。赖赦救解贬秩禄。邯郸河间沛巴蜀。颍川临淮集课录。依溷污染贪者辱。

汉地广大。无不容盛。万方来朝。臣妾使令。边境无事。中国安宁。百姓承德。阴阳和平。风雨时节。莫不滋荣。灾蝗不起。五谷孰成。贤圣并进。慱士先生。长乐无极老复丁。