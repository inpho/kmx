輶轩使者绝代语释别国方言第八
　　虎，陈魏宋楚之间或谓之李父，江淮南楚之间谓之李耳；（虎食物值耳即止，以触其讳故。）或谓之于●。（于音乌，今江南山夷唿虎为●，音狗窦。）自关东西或谓之伯都。（俗曰伯都事抑虎说。）　　貔，（狸别名也。音毗。）陈楚江淮之间谓之●，（音来。）北燕朝鲜之间谓之●，（今江南唿为●狸。音丕。）关西谓之狸。（此通名耳。貔，未闻语所出。）

　　獾，（豚也，音欢。）关西谓之貒。（波湍。）

　　鸡，陈楚宋魏之间谓之●，（避祇两音。）桂林之中谓之割鸡，或曰●。（音从。）北燕朝鲜洌水之间谓伏鸡曰抱。（房奥反。江东唿蓲，央富反。）爵子及鸡雏皆谓之鷇。（恪遘反。关西曰鷇，音顾。）其卵伏而未孚始化谓之涅。　　猪北燕朝鲜之间谓之豭，（犹云豭斗也。）关东西或谓之彘，或谓之豕。南楚谓之豨。其子或谓之豚，或谓之貕，（音奚。）吴扬之间谓之猪子。其槛及蓐曰橧。（尔雅曰：所寝橧。音绘。）

　　布谷，自关东西梁楚之间谓之结诰，周魏之间谓之击谷，自关而西或谓之布谷。（今江东唿为获谷。）

　　●鴠，（鸟似鸡，五色，冬无毛，亦
