輶轩使者绝代语释别国方言第四
　　禅衣，江淮南楚之间谓之褋，（楚辞曰遗余褋兮澧浦。音简牒。）关之东西谓之禅衣。有袌者，（前施袌囊也。房报反。）赵魏之间谓之●衣；无袌者谓之裎衣，（音逞。）古谓之深衣。（制见礼记。）　　襜褕，江淮南楚谓之●褣，（裳凶反。）自关而西谓之襜褕，其短者谓之裋褕。（音竖。）以布而无缘，敝而紩之，谓之褴褛。自关而西谓之
