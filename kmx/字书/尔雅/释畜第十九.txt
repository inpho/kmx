释畜第十九
　　◎　马属

　　騊駼马。
　　野马。
　　駮，如马，倨牙，食虎豹。
　　騉蹄，趼，善升甗。
　　騉駼，枝蹄趼，善升甗。
　　小领，盗骊。
　　绝有力，駥。
　　膝上皆白，惟馵。四骹皆白，驓。四蹢皆白，首。前足皆白，騱。后足皆白，翑。前右足白，启。左白，踦。后右足白，骧。左白，馵。
　　駵马白腹，騵。骊马白跨，驈。白州，驠。尾本白，騴。尾白，駺。馰颡，白颠。白达素，县。面颡皆白，惟駹。
　　回毛在膺，宜乘。在肘后，减阳。在干，茀方。在背，阕广。
　　逆毛，居馻。
　　騋：牝，骊；牡，玄；驹，褭骖。
　　牡曰骘，牝曰騇。
　　駵白，驳。黄白，騜。駵马黄嵴，騝。骊马黄嵴，騽。青骊，駽。青骊驎，驒。青骊繁鬣，騥。骊白杂毛，駂。黄白杂毛，駓，阴白杂毛，骃。苍白杂毛，骓。彤白杂毛，騢。白马黄鬣，骆。白马黑脣，駩。黑喙，騧。一目白，瞷。二目白，鱼。
　　既差我马，差，择也。
　　宗庙齐毫，戎事齐力，田猎齐足。

　　◎　牛属

　　犘牛。
　　牛。
　　犤牛。
　　犩牛。
　　犣牛。
　　犝牛。
　　犑牛。
　　角一俯一仰，觭；皆踊，觢。
　　黑脣，犉。黑眦，牰。黑耳，犚。黑腹，牧。黑脚，犈。
　　其子，犊。
　　体长，牬。
　　绝有力，欣犌。

　　◎　羊属

　　羊，牡羒，牝牂。
　　夏羊，牡羭，牝羖。
　　角不齐，觤。角三觠，羷。
　　羳羊，黄腹。未成羊，羜。绝有力，奋。

　　◎　狗属

　　犬生三猣，二师，一玂。
　　未成毫，狗。
　　长喙，猃。短喙，猲獢。
　　绝有力，狣。
　　尨，狗也。

　　◎　鸡属

　　鸡，大者蜀，蜀子雓。
　　未成鸡，僆。
　　绝有力，奋。

　　◎　六畜

　　马八尺为駥。
　　牛七尺为犉。
　　羊六尺为羬。
　　彘五尺为740){this.width=740;}'>。
　　狗四尺为獒。
　　鸡三尺为鹍。
