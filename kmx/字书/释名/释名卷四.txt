释名卷四
　　释用器第二十一
斧甫也甫始也凡将制器始用斧伐木巳乃制之也鎌兼也体廉薄也其所刈稍稍取之又似廉者也
斨戕也所伐皆戕毁也

仇矛雠也所伐则平如讨仇雠也

锥利也

椎推也耒亦椎也

凿有所穿凿也

镌鐏也有所鐏入也

耜似也似齿之断物也

犁利也利则发土绝草根也

檀垣也摩之使垣然平也

锄助也去秽助苗长也齐人谓其柄曰橿橿然正直也头曰鹤似鹤头也

枷加也加杖于柄头以挝穗而出其谷也或曰罗枷三杖而用之也或曰丫丫杖转于头故以名之也

锸插也插地起土也或曰销销削也能有所穿削也或曰铧铧刳地为坎也其板曰叶象木叶也

把播也所以播除物也拂拨也拨使聚也

耨以锄耨禾也

鑮亦锄类也鑮迫也


