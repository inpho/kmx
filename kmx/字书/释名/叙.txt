叙
熙以为自古造化制器立象有物以来迄于近代或典礼所制或出自民庶名号雅俗各方名殊圣人于时就而弗改以成其器着于既往哲夫巧士以为之名故兴于其用而不易其旧所以崇易简省事功也夫名之于实各有义类百姓日称而不知其所以之意故撰天地阴阳四时邦国都鄙车服丧纪下及民庶应用之器论叙指归谓之释名凡二十七篇至于事类未能究备凡所不载亦欲智者以类求之博物君子其答难解惑王父幼孙朝夕侍问以塞可谓之士聊可省诸刘熙成撰
