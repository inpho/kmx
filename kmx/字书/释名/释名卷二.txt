释名卷二
　　释姿容第九
姿资也资取也形貌之禀取为资本也
容用也合事宜之用也妍研也研者研精于事宜则无蚩缪也蚩痴也两脚进曰行行抗也抗足而前也

徐行曰步步捕也如有所伺捕务安详也疾行曰趋趋赴也赴所至也

疾趋曰走走奏也促有所奏至也

奔变也有急变奔赴之也仆踣也顿踣而前也

超卓也举脚有所卓越也

跳条也如草木枝条务上行也

立林也如林木森然各驻其所也

骑支也两脚枝别也

乘陞也登亦如之也

载载也在其上也

檐任也任力所胜也

负背也置项背也

驻株也如株木不动也

坐挫也骨节挫屈也

伏覆也偃安也

僵正直
