佚文:	
智均不相使，力均不相胜。意林二、太平御览四百三十二、绎史一百十一
2 	佚文:	
百世有圣人犹随踵，千里有贤人是比肩。意林二、绎史一百十一
百世有圣人，犹随踵而生。太平御览四百一
千里有贤人，是比肩而立。太平御览四百二
千里有贤人，是比肩而立也。艺文类聚二十
3 	佚文:	
君天下而不恣睢，命之曰以天下为桎梏。史记李斯传上二世书、长短经是非
4 	佚文:	
天道无私，是以常正。天道常正，是以清明。北堂书钞一百四十九、艺文类聚一、太平御览二、事类赋注一、绎史一百十一
5 佚文:	
地道不作，是以常静。常静是以正方。举事为之，乃有恒常之静者，符信受令必行也。北堂书钞一百五十七、天中记七、绎史一百十一
6	佚文:	
君必有明法正义，若悬权衡以称轻重，所以一群臣也。北堂书钞四十三、艺文类聚五十四、文选颜延年应诏宴曲水诗注、邹阳上书吴王注、太平御览六百三十八、绎史一百十一
7 	佚文:	
尧之治也，盖明法察令而已。圣君任法而不任智，任数而不任说。黄帝之治天下，置法而不变，使民安乐其法者也。艺文类聚五十四、太平御览六百三十八、说郛六译子随识、绎史一百十一
8 	佚文:	
君之所以尊者，令。令之不行，是无君也，故明君慎令。北堂书钞四十五、艺文类聚五十四、绎史一百十一
9 	佚文:	
昔七十九代之君，法制不一，号令不同，然而俱王天下，何也？必当国富而粟多也。艺文类聚五十四、太平御览六百三十八、绎史一百十一
10 	佚文:	
四海之内，六合之间，曰：奚贵？土，食之本也。太平御览三十七、天中记七、绎史一百十一
11 	佚文:	
款言无成。史记太史公自序索隐、六书故二十五
12 	佚文:	
明君治国而晦，晦而行，行而止止。三寸之机1运而天下定，方寸之谋2正而天下治。故一言正而天下定，一言倚而天下靡。北堂书钞二十九、意林二、艺文类聚十九、太平御览三百九十、六百二十四、天中记二十六、绎史一百十一


13 	佚文:	
上明见，人备之；其不明见，人惑之。其知见，人惑之；不知见，人匿之。其无欲见，人司之；其有欲见，人饵之。故曰：吾无从知之，惟无为可以规之。韩非子外储说右上
14 	佚文:	
慎而言也，人且知女；慎而行也，人且随女。而有知见也，人且匿女；而无知见也，人且意女。女有知也，人且臧女；女无知也，人且行女。故曰：惟无为可以规之。韩非子外储说右上
15 	佚文:	
独视者谓明，独听者谓聪。能独断者，故可以为天下主。韩非子外储说右上
16 	佚文:	
失之数而求之信则疑矣。韩非子难三
17 	佚文:	
治不逾官，虽知不言。