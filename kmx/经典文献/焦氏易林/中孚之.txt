1 
  

  

中孚之:	中孚：乌鸟嘻嘻，天火将下。燔我屋室，灾及妃后。
2 
  

  

中孚之:	干：黄虹之野，贤君所在。管仲为相，国无灾咎。
3 
  

  

中孚之:	坤：符左契右，梁叔有若。相与合齿，干坤利贞。乳生六子，长大成就，抛吾如母。
4 
  

  

中孚之:	屯：蝗啮我稻，驱不可去。实穗无有，但见空藁。
5 
  

  

中孚之:	蒙：婴孩求乳，母归其子，黄麑悦喜。
6 
  

  

中孚之:	需：折若蔽目，不见稚叔。失旅亡民，远去家室。
7 
  

中孚之:	讼：?羊肥首，君子不饱。年饥孔荒，士民危殆。
8 
  

  

中孚之:	师：灵龟陆处，盘桓失所。伊子退耕，桀乱无辅。
9 
  

  

中孚之:	比：威约拘囚，为人所诬。皋陶平理，几得脱免。
10 
  

  

中孚之:	小畜：乌升鹊举，照临东海。厖降庭坚，为陶叔后。封于英六，福履绥厚。
11 
  

  

中孚之:	履：四目相视，稍近同轨。日昳之后，见吾伯姊。
12 
  

  

中孚之:	泰：大步上车，南到喜家。送我狐裘，与福载来。
13 
  

中孚之:	否：卒都和合，未敢面见。媒妁无良，使我不香。
14 
  

  

中孚之:	同人：鸿飞循陆，公出不复，伯氏客宿。
15 
  

  

中孚之:	大有：代戍失期，患生无聊。惧以发难，为我开基，邦国忧愁。
16 
  

  

中孚之:	谦：齐鲁争言，战于龙门。构怨结祸，三世不安。
17 
  

  

中孚之:	豫：周政养贱，背生人足。陆行不安，国危为患。
18 
  

  

中孚之:	随：蜩螗欢翘，草木嘉茂。百果蕃生，日益多有。
19 
  

  

中孚之:	蛊：薄灾暴虐，风吹云却。欲上不得，复归其宅。
20 
  

  

中孚之:	临：乘骝驾骊，游至东齐。遭遇行旅，逆我以资，厚得利归。
21 
  

  

中孚之:	观：凤生七子，同巢共乳，欢悦相保。
22 
  

  

中孚之:	噬嗑：桃雀窃脂，巢于小枝。摇动不安，为风所吹。心寒漂摇，常忧殆危。
23 
  

  

中孚之:	贲：东山西山，各自止安。虽相登望，竟未同堂。
24 
  

  

中孚之:	剥：匍伏走出，惊惧皇恐。白虎生孙，蓐收在后。
25 
  

  

中孚之:	复：重弋射隼，不知所定。质疑蓍龟，明神祭报。告以肥牡，宜利止居。
26 
  

中孚之:	无妄：开门内福，喜至我侧。嘉门善祥，为吾室宅。宫城洛邑，以招文德。
27 
  

  

中孚之:	大畜：乌飞狐鸣，国乱不宁。下强上弱，为阴所刑。
28 
  

  

中孚之:	颐：三鸡啄粟，八雏从食。饥鸢卒击，失亡两叔。
29 
  

  

中孚之:	大过：叹息不悦，忧从中出。丧我金婴，无妄失位。
30 
  

  

中孚之:	坎：刚柔相唿，三姓为家。霜降既同，惠我以仁。
31 
  

  

中孚之:	离：送我季女，至于荡道。齐子旦夕，留连久处。
32 
  

  

中孚之:	咸：低头窃视，有所遇避。行作不利，酒酸鱼馁，众莫贪嗜。
33 
  

  

中孚之:	恒：典策法书，藏阁兰台。虽遭乱溃，独不遇灾。
34 
  

中孚之:	遯：旦醉病酒，暮多瘳愈，不反为咎。
35 
  

  

中孚之:	大壮：画龙头颈，文章未成。甘言美语，说辞无名。
36 
  

  

中孚之:	晋：日月运行，一寒一暑。荣宠赫赫，不可得保。颠踬殒坠，更为士伍。
37 
  

中孚之:	明夷：争利王市，朝多君子。苏氏六国，获其荣宠。
38 
  

  

中孚之:	家人：六蛇奔走，俱入茂草。惊于长涂，畏惧啄口。
39 
  

  

中孚之:	睽：悬貆素餐，食非其任。失舆剥庐，休坐徙居。
40 
  

中孚之:	蹇：欢欣九子，俱见大喜。携提福善，王孙是富。
41 
  

  

中孚之:	解：伯夷：叔齐，贞廉之师。以德防患，忧祸不存。
42 
  

  

中孚之:	损：雄圣伏名，人匿麟惊。走凤飞北，乱溃未息。
43 
  

中孚之:	益：久鳏无偶，思配织女。求其非望，自令寡处。
44 
  

  

中孚之:	夬：破亡之国，天所不福，难以止息。
45 
  

中孚之:	姤：老慵多郄，弊政为贼。阿房骊山，子婴失国。
46 
  

  

中孚之:	萃：三羖六?，相随俱行。迷入空泽，遥涉虎庐。为所伤贼，死于牙腹。
47 
  

  

中孚之:	升：嗫嗫处惧，昧冥相抟。多言少实，语无成事。
48 
  

  

中孚之:	困：武阳渐离，击筑善歌。慕丹之义，为燕助轲。阴谋不遂，霍自死亡，功名贾施。
49 
  

  

中孚之:	井：尹氏伯奇，父子分离。无罪被辜，长舌为灾。
50 
  

中孚之:	革：五精乱行，政逆皇恩。汤武赫怒，共伐我域。
51 
  

  

中孚之:	鼎：西历玉山，东入玉门。登上福堂，饮万岁浆。
52 
  

  

中孚之:	震：行触夫忌，与司命牾。执囚束缚，拘制于吏，幽人有喜。
53 
  

中孚之:	艮：机父不贤，朝多谗臣。君失其政，保家久贫。
54 
  

  

中孚之:	渐：三人俱行，北求大?。长孟病足，请季负囊。柳下之贞，不失我粮。
55 
  

  

中孚之:	归妺：鹊思其雄，欲随凤东。顺理羽翼，出次须日。中留北邑，复归其室。
56 
  

  

中孚之:	丰：常得自如，不逢祸灾。
57 
  

  

中孚之:	旅：白鹄游望，君子以宁。履德不愆，福禄来成。
58 
  

  

中孚之:	巽：肤敏之德，发愤晨食。虏豹擒说，为王得福。
59 
  

  

中孚之:	兑：百足俱行，相辅为强。三圣翼事，国富民康。
60 
  

  

中孚之:	涣：生不逢时，困且多忧。年衰老极，中心悲愁。
61 
  

中孚之:	节：出门蹉跌，看道后旅。买羊逸亡，取物逃走。空手握拳，坐恨相咎。
62 
  

  

中孚之:	小过：牧羊稻田，闻虎喧欢。畏惧惕息，终无祸患。
63 
  

  

中孚之:	既济：龙潜凤北，其子变服，阴孽萌作。
64 
  

  

中孚之:	未济：国无比邻，相与争强。纷纷匈匈，天下扰忧。

