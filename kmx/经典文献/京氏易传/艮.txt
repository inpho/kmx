艮：干分三阳为长中少，至《艮》为少男，本体属阳，阳极则止，反生阴象。《易》云：“《艮》、止也。”于人为手，为背；取象为山，为石，为门，为狗。上艮下艮二象，土木分气候，与《兑》为飞伏。世上见宗庙，三公为应，阴阳迁次，长幼分形。庚寅至乙未，阴长阳极，升降六位，进退顺时，消息盈虚。积算起庚寅至己丑，周而复始。五星从位起荧惑，胃宿从位降丙寅，分数位三十六，金木相敌，升降以时。《艮》止于物，背于物，《易》云：“时止则止。时行则行。”刚极阳反，阴长积气，止于九三。初六变阳，取其虚中，文明在内，成于《贲》，次降入《贲》卦。