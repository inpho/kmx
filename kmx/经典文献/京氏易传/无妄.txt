无妄：《干》刚《震》动，二气运转，天下见雷，行正之道，刚正阳长，物无妄矣。内互见《艮》，止于纯阳，外互见《巽》，顺于阳道。天行健而动，刚正于物，物则顺也。金木配象，吉凶明矣，与《干》为飞伏。九四、诸候在世，初九、元士立应上。建始乙巳至庚戌，积算起庚戌至己酉，周而复始，火土入《干》、《震》。五星从位起荧惑，牛宿从位降壬午，分气候三十六，上金下木，二象相冲，阴阳升降，健而动，内见一阳应动刚，五行分配，吉凶半矣。九五、适变，入文柔，阴荡阳，爻归复位，刚柔履次，明在外进退吉凶，见中虚，次降入火雷《噬嗑》卦。