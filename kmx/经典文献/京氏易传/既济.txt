既济：二气无冲，阴阳敌体，世应分君臣，刚柔得位曰《既济》，与《离》为飞伏。世上见三公，应上见宗庙，内外阴阳相应，《坎》、《离》相纳，上下交，五行相配，吉凶丽乎爻象。建丙戌至辛卯，卦气分节气，始丙戌受气，至辛卯成正象。考六位，分刚柔，定吉凶，积算起辛卯至庚寅，周而复始。五星从位起荧惑，危宿从位降己亥，分气候二十八。《坎》入《兑》为积阴，二象分俱阴，上下反覆，卦变《革》。