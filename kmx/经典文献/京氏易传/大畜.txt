	
大畜：阳长阴消，积气凝盛，外止内健，二阴犹盛，成于《畜》义。《易》云“既处”，畜消时行，阳未可进，取于下卦，全其健道。君子以时顺其吉凶，与《干》为飞伏，建始壬辰至丁酉，积算起丁酉至丙申，周而复始。五星从位起太白，毕宿从位降甲寅，九二、大夫应世，应六五为至尊，阴阳相应，以柔居尊，为畜之主，分气候二十八。山下有《干》，金土相资，阳进阴止，积雨润下，《畜》道光也，《干》象内进，君道行也。吉凶升降，阴阳得位，二气相应，阳上薄阴，阴道凝结，上于阳长为雨反下。九居高位，极于畜道，反阳为阴，入于《兑》象。六三应上九，上有阳九，反应六三，成于《损》道，次降《损》卦。