	
大有：卦复本宫曰《大有》，内象见干是本位，纯金用事，与《坤》为飞伏，三公临世，应上九为宗庙。建戊寅至癸未，积算起癸未土至壬午火，周而复始。五星从位起太阴，轸宿从位降甲辰，金土分象三十六候，配阴阳升降，六位相荡，返复其道，吉凶度数与《干》卦同，分六五阴柔为日，照于四方，象天行健，少者为多之所宗，六五为尊也。《易》曰：“火在天上，《大有》。”阴阳交错，万物通焉。阴退阳伏，返本也。《干》、象分荡八卦入《大有》终也。《干》生三男，次入《震》宫八卦。