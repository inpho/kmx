履：天下有泽曰《履》，得位吉，失位凶，素尚吉。《易》云：“视履考祥，其旋，元吉。”与《干》为飞伏，六丙属八卦，九五、得位为世身，九二、大夫合应象，建始乙未至庚子，积算起庚子至乙亥，五星从位起荧惑，井宿从位降壬申，分气候金火入卦，起于极数二十八，阳多阴少，宗少为贵，得其所履则贵，失其所履则贱。《易》云：“眇能视，跛能履。”吉凶取此文为准，六位推迁，积欠起算数，休王相破，资益可定吉凶也。升降反位，归复止于六四，入阴为游魂《中孚》卦。