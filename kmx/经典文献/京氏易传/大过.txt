大过：阴阳代谢，至于游魂。《系》云：“精气为物，游魂为变。”是故知鬼神之情状，互体象《干》，以金土定吉凶，去本末，取二五为过之功，与《坎》为飞伏。降诸侯，立元首，元士居应上，建丙戌至辛卯，积算起辛卯至庚寅，周而复始。五星从位起荧惑，箕宿从位降丁亥，阴阳相荡，至极则反，反本及末于游魂，分气候三十六，阳入阴，阴阳交互，反归于本曰归魂，降《随》卦。