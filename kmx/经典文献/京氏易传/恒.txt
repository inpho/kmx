恒：久于其道，立于天地，雷与风行，阴阳相得，尊卑定矣。号令发而万物生焉，雷风行而四方齐也，与《巽》为飞伏。三公治世，应于上六宗庙，建己卯至甲申，金木起度数，积算起甲申至癸未，周而复始。五星从位起太白，房宿从位降辛酉，上下二象见木，分阴阳于内外，气候分数三十八，九三至于阳屯之位，不顺所履，无定其位。《易》云：“不恒其德，或承之羞。”阴阳升降反于阴，君道渐进，臣下争权，运及于《升》。