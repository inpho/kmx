	?旅:	
旅：阴中见阳，荡入阳中，阴阳二气交互见本象，火居山上，为《旅》之义。《易》曰：“旅人先笑后号啕。”又曰：“得其资斧。”仲尼为旅人，固可知矣！与《艮》为飞伏。其居初六元士，九四、诸侯见应。建始己酉至甲寅，积算起甲寅至癸丑，周而复始。金入木上《离》、《艮》。五星从位起荧惑，壁宿从位降丙辰，分气候三十六。火土同宫，二气合应，阴阳相对，吉凶分乎阴位，上九阳居宗庙，得丧于《易》。六五为卦之主，不系于一。凶其宜也，内象适变，荡阴入阳，《巽》顺于物，进退意器，外象明应内为《鼎》，次降火从风入《鼎》。