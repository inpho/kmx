干：纯阳用事，象配天，属金。与坤为飞伏，居世。《易》云：“用九，见群龙无首，吉。”九三、三公为应，肖干干夕惕之忧。甲壬配外内二象，积算起己巳火，至戊辰土。周而复始。五星从位起镇星，参宿从位起壬戍。建子起潜龙，建巳至极主亢位。配于人事为首，为君父；于类为马，为龙。降五行，颁六位。居西北之分野，阴阳相战之地。《易》云：“战于干。”天六位，地六气。六象六包，四象分万物。阴阳无差，升降有等。人事吉凶见乎其象，造化分乎有无。六位纯阳，阴象在中。阳为君，阴为臣；阳为民，阴为事。阳实阴虚，明暗之象，阴阳可知。水配位为福德，木入金乡居宝贝，土临内象为父母，火来四上嫌相敌，金入金乡木渐微。宗庙上建戌亥，干本位，阳极阴生，八卦例诸。