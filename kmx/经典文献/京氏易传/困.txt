困：泽入《坎》险，水不通困。外禀内刚，阴道长也。阴阳不顺，吉凶生也。《易》云：“困于石，据于蒺藜，入于其宫，不见其妻，凶。”上下不应，阴阳不交，二气不合。五行配六位，生悔吝，四时休王，金木交争，万物之情在乎几微，与《坎》为飞伏。初六、元士为世，九四、诸侯在应，建始丙辰至辛酉，积算起辛酉至庚申，周而复始，土金入《坎》、《兑》。五星从位起太阴，井宿从位起太阴，降戊寅，分气候，其数二十八。《坎》象互见《离》火入《兑》，金水见运配吉凶，阴阳升降，《坎》入《坤》，阴气凝盛，降入《萃》。