晋：阴阳返复，进退不居，精粹气纯，是为游魂。金方以火土运用事，与《艮》为飞伏，诸侯居世，反应元士。建己卯至甲申，阴阳继候，积算起甲申金，至癸未土，周而复始。五星从位起太白，翼宿从位降己酉金，二象分候二十八，运配金土。积算气候无差于晷刻，吉凶列陈，象在其中矣。天地运转，气在其中矣。干道变化，万物通矣。六爻交通，至于六卦阴阳，相资相返，相克相生。至游魂复归本位为《大有》。故曰：“火在天上，《大有》。”为归魂卦，定吉凶，配人事，五行象干为指归地。