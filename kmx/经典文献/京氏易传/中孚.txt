中孚：阴阳变动，六位周匝，反及游魂之卦，互体见民，止于信义，与《干》为飞伏。艮道革变升降，各禀正性，六四、诸侯立世，应初九元士，九五履信，九二反应，气候相合，内外相敌。建始庚子至乙巳，积算起乙巳至甲辰，周而复始，五星从位起镇星，鬼宿从位降辛未，分气候三十六，风与泽二气相合，巽而说，信及于物。物亦顺焉。《易》云：“信及豚鱼。”《兑》入《艮》，六三入阳，内二阳归阴，阴阳交互，复本曰归魂，次降归魂风山《渐》卦。