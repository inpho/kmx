损：泽在山下，卑险于山，山高处上，损泽益山，成高之义，在于六三。在臣之道，奉君立诚。《易》云：“损下益上。”与《兑》为飞伏，三公居世，宗庙。建始癸巳至戊戌，积算起戊戌至丁酉，周而复始。五星从位起太阴，觜宿从位降丁丑。土星入卦配吉凶，阴阳相荡，位不居。六爻有吉凶，四时变更，不可执一以为规。分气候二十八，阴阳升降，次《艮》入《离》，见《睽》之象，《损》益六爻，刚长阴，次入火泽《睽》卦。