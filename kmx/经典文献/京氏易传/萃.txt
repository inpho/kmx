萃：金火分气候，土木入兑宫，升降阴气盛，刚柔相应合，九五定群阴，二气悦而顺。泽上于地，积阴成《萃》。《易》曰：“《萃》者、聚。”吉凶生，阳气合而悦。与《坤》为飞伏。六二、大夫居世，九五、至尊见应，建始戊寅至癸未，积算起癸未至壬午，周而复始，土木入《坤》、《兑》。五星从位起荧惑，翼宿从位降乙巳，分气候二十八，泽下见《坤》二气顺，木土入宫有爱恶，阴阳升降，阳气来止于《坤》，象互见《艮》，《兑》象纳《艮》，阴气强，次降泽山《咸》卦。