睽：火泽二象，气运非合，阴消阳长，取象何比？惟阳是从，阴阳动静，刚柔分焉，先《睽》后合，其消通也。文明上照，幽暗分矣。《易》云：“见豕负涂，载鬼一车，先张之弧，后说之弧，遇雨则吉，群疑亡也。”与《离》为飞伏，诸侯立九四为世，初元世为应，建始甲午至己亥，积算起己亥至戊戌，五星从位起岁星，参宿从位降己酉，分气候三十六，金火二运合土宫，配吉凶于岁时，六五阴柔处文明，九二、四得立权臣，阴阳相荡，六位逆迁，变《离》入《干》，健于外象。《坎》入《履》，次降入天泽《履》卦。