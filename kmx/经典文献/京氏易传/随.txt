随：《震》象复本曰《随》，内象见《震》曰本。纯木用事，与《巽》为飞伏。世立三公，应宗庙，建乙酉至庚寅，积算起庚寅至己丑，周而复始。五星从位起镇星，计都从位降庚辰，气候分数二十八，六位虽殊，吉凶象《震》。进退随时，各处其位，无差晷刻，内外二象悦而动，随附于物，系失在于六爻，吉凶定于起算之端，进退见乎随时之义，金木交刑，水火相敌，休废于时，吉凶生焉。《震》以一君二民，动得其宜，本于《干》而生乎《震》，故曰“长男”。阴阳升降为八卦，至随为定体，资于始而成乎终。《坎》降中男而曰《坎》，互阳爻居中为《坎》卦。