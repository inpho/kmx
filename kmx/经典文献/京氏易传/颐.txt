颐：六位上下，周而复始。内外交互，降入纯阴。地之气萃在其中，积纯和之气，见浩然之道明矣。土木配象，吉凶从六虚，与《震》为飞伏。六四、诸侯在世，元士之初九见应，建始辛亥至丙辰，积算起丙辰至乙卯，周而复始。土木入《艮》、《震》，五星从位起太白，虚宿从位降丙戌土，分气候三十六，山下有雷，止而动，阴阳通变，分气候。内外刚而积中柔，升降游魂，下居六四，位特分复归于本，吉凶起于六四，次环六位星宿躔次也。极则反本，降入归魂山风《蛊》卦。