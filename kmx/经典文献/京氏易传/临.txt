临：阳长阴消，悦而顺，金土应候，刚柔分。《震》入《兑》，二阳刚，本体阴柔降入《临》，《临》者、天也，阳爻健顺，阳交退散。《易》曰：“君子之道。”《易》云：“至于八月凶。”阳长，六爻反复，吉凶之道可见矣，与《兑》为飞伏。九二、大夫立世，六五、至尊应上位，建始丙申至辛丑，七月积气至六月，吉凶随爻考污隆，积算起辛丑至庚子，五星从位起荧惑，翼宿从位在丁卯，分气候三十六，《坤》下见《兑》悦泽，《临》阳升阴降，入三阳。《干》象入《坤》，即《泰》卦。外坤积阴，内兑亦为阴，二阳合体。柔顺之道不可贞，吉凶以时配于六位，用于阳长之爻，成《临》之义。六三将变阳爻，至次降入《泰》卦。