十反》		 1 
  

  

十反:	《易》记“出处默语”，《书》美“九德咸事”，同归殊涂，一致百虑，不期相反，各有云尚而已。是故伯夷让国以采薇，展禽不去于所生；孔丘周流以应聘，长沮隐居而耦耕；墨翟摩顶以放踵，杨朱一毛而不为；干木息偃以藩魏，包胥重蠒而存郢；夷吾朱弦以三归，平仲辞邑而濯缨；惠施从车以百乘，扈徒步而裸形；甯戚啇歌以干禄，颜阖逾墙而遁荣；高柴趣门以避难，季路求入而陨零；端木结驷以货殖，颜回屡空而弗营；孟献高宇以美室，原宪蓬门而株楹。《传》曰：“人心同，有其面。”古今行事，是则然矣，比其舛曰《十反》。
《太尉沛国刘矩》
	 1 
  

  

太尉沛国... :	沛国刘叔方，父字叔辽，累祖，学敦，土名不休扬，又无力，仕陵。叔方雅有高问，远近伟之，州郡辟请，未尝荅命，往来京师，委质通门。太尉徐防、太傅桓焉二公，嘉其孝敬，慰愍契阔，为之先后，叔辽由此辟公府博士，征议郎。叔方尔乃翻改志，以礼进退，三登台衮，号为宰。
《阳翟令左冯翊田辉》
	 1 
  

  

阳翟令左... :	阳翟令左冯翊田辉叔都，兄威都，俱合纯懿，不陨洪祚。叔都最为知名，郡常为察授之，辉耻越贤兄，惧不得免，因缘他疾，遂托病喑。家人子，莫情，人数恐灼，持之有度。在舍，连阴雨，友人张子平、吉仲考等，密逾，夺取衣衾，穷夜独处，迫切至，无声飨，徒喑喑而。子平曰：“我、某公也，谓汝避兄耳，何意耶？天丧斯人，吾侪将何效乎？”相歔欷，哀动左右。间积四岁，威都果举，迁安定长史，据辎垂緌，还历乡里，荐祀祖考。叔都沃醊神坐，俯仰因语。是月，司隶、太尉、大将军同时并辟，为侍御史，举茂才，不幸早陨。威都官至武都太守。
《太尉掾汝南范滂》
	 1 
  

  

太尉掾汝... :	太尉掾汝南范滂孟博，天资聪睿，辩于持论，举孝廉、光禄主事，京师归德，四方影附。父字叔矩，遭母忧，既葬之后，饘粥不赡。叔矩谓其兄弟：“《礼》不言事，辩杖而起。今俱匍匐号啕，上阙奠酹，下困煳口，非孝道也。”因将人客于九江，田种畜牧，多所获，以解债，负土成冢，立祀。三年服阕，二兄仕进。叔矩以自替于丧纪，独寝坟侧，服制如初，哀犹未歇。郡举至孝，拜中司勾章长，病去官，博士征，兄忧不行。
《司徒梁国盛允》
	 1 
  

  

司徒梁国... :	司徒梁国盛允字子翩，为议郎，慕孟博之德，贪树于有礼，谓孟博：“公区区，欲辟大臣，宜令邑人廉荐。”孟博厉声曰：“老夫年尊，绝意世事。又海内清高，当路非一。”退而告人：“子翩欲德我，我不受也。”子翩亦以恨，遂不得辟。孟博病去受事，而常干宰相之职。
2 
  

  

司徒梁国... :	谨按《礼》：“父为士，子为天子。”武王建有周之号，谥大王、王季，言王业肇于此矣。越裳重九译，献白雉，周公荐陈祖庙，曰：“先人之德。”有天下，尊归于父，此人道之极。前汉诏曰：“海内大乱，兵革并起，朕被坚执锐，自率士卒，犯危难，平暴乱，偃兵息民，天下大安，此皆太公之教训也。今上尊号曰太上皇。”《春秋》之义，“因其可褒而褒之。”《孝经》曰：“敬其父则子悦。”叔矩则其孝敬，则粥身苦思，率礼无违矣。则其友于，则褒兄委荣，尽其哀情矣。则其学艺，则家法洽览，诲人不倦矣。则其政事，则施于已试，靡有阙遗矣。君子百行，子产有四。凡在他姓，尚宜褒之，况于父乎！敬意之至，犹用夷悦，况于宠族乎？抗爽言以拒厚旨，抑所生以为己高，忍能厉然独享其荣，若乃不令之下愚，流货财于权嬖，此罪人也。田辉托疾，上也；刘矩屈体，次也；范滂、吾无取焉耳。
《巴郡太守太山但望》
	 1 
  

  

巴郡太守... :	巴郡太守太山但望，伯门，为司徒掾，同产子作客杀系，望自劾去，星行电征，数日归，趋诣府，路首肉袒，辞谢太守太尉李固，谢与相见，顿头流血，自说：“弟薄命早亡，以孤为托，无义方之教，自陷罪恶，自男穿既与知情，幸有微胤，乞以代之。”言甚哀切。李公达于原度，即活出之。
《高唐令乐安周紏》
	 1 
  

  

高唐令乐... :	高唐令乐安周紏，孟玉，为大将军掾，弟子使客杀人，捕得。太守盛亮阴为宿留，紏亦自劾去，诣府，亮与相见，不乞请，又不辞谢。亮告宾客：“周孟玉欲作抗直，不恤其亲，我何能枉宪乎？”遂毙于狱。弟妇不哭死子而哭孟玉。世人误之，犹以为高。
2 
  

  

高唐令乐... :	谨按：《春秋》：叔牙为庆父杀般、闵公，大恶之甚。而季子缘狱有所归，不探其情，缓追逸贼，亲亲之道。州吁既杀其君，而虐用其人，石碏恶之，而厚与焉，大义灭亲，君子犹曰：“纯臣之道备矣。”于恩未也。君亲无将，王诛宜耳。今二家之子，幸非元恶；但望诚心内发，哀情外露，义动君子，合礼中矣。周紏苟执果毅，忽如路人。昔乐羊为魏伐中山，歠其子羹，文侯壮其功而疑其心。秦西巴蜀命放兽，而孟氏旋进其位。麑犹不忍，况弟子乎？孟轲讥无恻隐之心。《传》曰：“于厚者薄，则无所不薄矣。”
《豫章太守汝南封祈》
	 1 
  

  

豫章太守... :	豫章太守汝南封祈武兴、泰山太守周乘子居，为太李张所举，函封未发，张病物故。夫人于柩侧下帷见六孝廉，曰：“李氏蒙国厚恩，据重任，咨嘉休懿，相授岁贡，上欲报称圣朝，下欲流惠氓隶。今李氏获保首领以天年终，而诸君各怀进退，未肯发引。妾幸有三孤，足统丧纪。正相追随，蓬斅坟柏，何若曜德王室，昭显亡者？亡者有灵，实宠赖之。殁而不朽，此其然乎？”于是周乘顾谓左右：“诸君欲行，周乘当止者，莫逮郎君，尽其哀恻。”乘与郑伯坚即日辞行，祈与黄叔度、郅伯向、盛孔叔留随轜柩。乘拜郎，迁陵长，治无异称，意亦薄之。某官与祈相反，俱为侍御史、公车令，享相位焉。
2 
  

  

豫章太守... :	谨按：《孝经》：“资于事父以事君。”“君亲临之，厚莫重焉。”《春秋国语》：“民生于三，事之如一。”《礼》：“斩衰，公、士、大夫众生为其君。”乘虽见察授，函封未发，未离陪隶，不与宾于王，爵诸临城社，民、神之主也，义当服勤，关其祀纪。夫人虽有恳切之教，盖子不以从令为孝。而乘嚣然要勒同侪，去丧即宠，谓能有功异也，明试无效，亦旋告退，安在其显君父德美之有！
《河内太守府庐江周景》
	 1 
  

  

河内太守... :	河内太守府庐江周景仲向，每举孝廉，请之上堂，家人宴饮，皆令平仰，言笑宴宴，如是三四。临发，赠以衣齐，皆出自中。子弟中外，过历职署，逾于所望。曰：“移臣作子，于之何有！”
《河内太守司徒颍川韩演》
	 1 
  

  

河内太守... :	河内太守司徒颕川韩演伯南，举孝廉，唯临辞，一与相见，无所宠拔，曰：“我已举若，岂可令恩偏积于一门乎？”
2 
  

  

河内太守... :	谨按：《春秋左氏传》：“夫举无他也，唯善所在，亲踈一也。”“祈奚称其雠不为謟；立其子，不为比；举其偏，不为党。建一官而三物成。”晋国赖之，君子归焉。盖人君者辟门开窗，号啕博求，得贤而赏，闻善若惊，无适也，无莫也。周不综臧否，而务蕴崇之，韩演不唯善是务，越此一概。夫不择而疆用之，与可用而败之，其罪一也。
《安定太守汝南胡伊伯》
	 1 
  

  

安定太守... :	安定太守汝南胡伊伯、建平长樊绍孟建，俱为司空虞放掾属，故逊位自劾还家，郡以伊为主簿，迎新太守，曰：“我是宰士，何可委质于二朝乎？”因出门名户，占系陈国。绍曰：“柳下惠不去父母之国，君子不辞下位。”独行服事。后公黄琼大以为恨，移书汝南，论正主者吏，绝绍文书，而更辟伊。
2 
  

  

安定太守... :	谨按：《春秋》尊公曰宰，其吏为士，言于四海无所不统焉。孟轲称：“不枉尺以直寻，况于枉寻以直尺？”柳下惠不枉道以事人，故三黜而不去。孔子谓之不恭。今绍见编，会以礼游引耳，其义不同于此。伊心明审，自求多福。近灵帝之末，司徒掾弘农董君考上名典，君事不得自劾，暂以家急假，太季崇请乞相见，俯领功曹，与俱班录讫，乃遣。时公袁隗意亦非之，然弹紏。自是之后，弥以滋甚，郡用从事，县用府吏，上下溷淆，良可秽也。《诗》云：“虽无老成人，尚有典刑。”国之大纲也，可不申勑小惩而大戒哉！
《宗正南阳刘祖》
	 1 
  

宗正南阳... :	宗正南阳刘祖奉为郡属曹吏，左骑校尉薛丞君卓为户曹史，太守公孙庆当祠章陵，旧俗常以衣冠子孙，容止端严，学问通览，任顾问者以为御史。时功曹白用刘祖，祖曰：“既托帝王肺腑，过闻前训，不能备光辉胥附之任，而当侧身陪乘，执策握革，有死而已，无能为役。”薛丞因前自白：“今明公垂出，未有御者，虽云不敏，敢充人之。”周旋进对，补察时阙，言出成谟，大见敬重；亦以祖为高，岁尽，俱举孝廉。
2 
  

  

宗正南阳... :	谨按：《周礼?保氏》：“掌艺之教，其一曰御。”《论语》曰：“吾何执？执御乎？”“卫，冉子仆。”有、政事之士，列于四友。然犹御者，不为役也。《春秋左氏传》：“晋悼公即位，程郑为乘马御，训群驺知礼。”今国家大驾，大仆亲御，他出，奉车都尉，宁可复言执策握革，而辞让之乎？凡黔首皆五帝子孙，何独今之肺腑，当见优异也。宗庙之人，或在甽亩，人之化也，何日之有。旧时长吏质朴，子皆驾御，故曰从儿。君臣父子，其揆一也。臣不肯御，乎岂可然？公子遂偃蹇不使，下陵上替，能无乱乎？刘祖幸免罪戾，而见褒赏，公孙于是失政刑矣！
《聘士彭城姜肱》
	 1 
  

  

聘士彭城... :	聘士彭城姜肱伯雅，京兆韦着休明，灵帝践祚，太后临朝，陈、窦以忠见害，中常侍曹节秉国之权，大作威福，冀宠名贤，以弭己谤。于是起家肱为犍为太守，着东海相。肱告其人：“吾以虚获实，蕴借声价。盛明之际，尚不委质，况今政在家哉？”遂乘桴浮海，莫知其极。而着驩以承命，驾言宵征，民不见德，唯戮是闻，论输左校。
2 
  

  

聘士彭城... :	谨按：《易》称：“君子之道，或出或处，或默或语。”《传》曰：“朝廷之人，入而不能出；山林之士，往而不能返。”言各有长也，孔子嘉虞仲、夷逸，作者七人，亦终隐约。姜肱高尚其事，见得思义，岂不绰绰有馀裕哉？韦着迈种其德，少有云补，可也；虐刑以逞，民心怨痛，德薄位尊，力小任重，古人惧旃，鲜能不及矣。
《赵相汝南李统》
	 1 
  

  

赵相汝南... :	赵相汝南李统少幼，为冀州刺史况所奏耳目不聪明。股肱掾史咸用忿愤，欲诣阙自理。统闻知之，历收其家，遣吏追，曰：“相久忝重任，负于素餐，年渐七十，《礼》在悬车，顷被疾病，念存首丘，比自乞归，未见听许。州家幸能为，相得去，实上愿也。”居无几，果征。时冀州有疑狱，章帝见问统。统处当详平，克厌上心，曰：“君大聪明，刺史侵君。”统曰：“臣受国厚恩，官尊禄重，不能自竭，有以报称，久抱重疾，气力羸露，耳聋目眩，守虚陨越，自分奄忽填壑，猥得承望阙廷，亲见御座，不胜其喜，权时有瘳，辞出之后，必复故也，刺史不侵臣也。”上悦其逊，即日免况，拜统侍中。
《司徒九江朱伥》
	 1 
  

  

司徒九江... :	司徒九江朱伥以年老为司隶虞诩所奏耳目不聪明，见掾属大怒，曰：“颠而不扶，焉用彼相！君劳臣辱，何用为？”于是东合祭酒周举曰：“昔圣帝明王，莫不历象日月星辰，以为镜戒。荧惑比有变异，岂能手书，密以上闻？”伥曰：“可自力也。”举为创草：“臣闻《易》曰：‘天垂象，见吉凶。’‘观乎天文以察时变。’臣窃见九月庚辰，今月丙辰，过荧惑于东井辟，金光辉合，并移时乃出。经术浅末，不晓天官，见其非常，昭昭再见，诚切怪之。诚懑愤。夫月者太阴，荧惑火星，不宜相干。臣闻盛德之主，不能无异，但当变改，有以供御。孔子曰：‘虽明天子，荧惑必谋。’祸福之征，慎察用之。孝宣皇帝地节元年，月蚀荧惑，明年有霍氏乱。孔子曰：‘火上不可握，荧惑班变，不可息志，帝应其修无极。’此言荧惑火精，尤史家所宜察也。楚庄曰：‘灾异不见，寡人其亡。’今变异屡臻，此天以佑助汉室，觉悟国家也。臣诚惧史官畏忌，不敢极言，惟陛下深留圣思，按图书之文，鉴古今之戒，召见方，亲贤纳忠，诚应人。宋景公有善言，荧惑徙舍，延益寿。况乎至尊，感不旋日！《书》曰：‘天威棐谌。’言天德辅诚也。周公将没，戒成王以左右常伯、常任、准人、缀衣、虎贲，言此五官，存亡之机，不可不谨也。臣愿陛下思周旦之言，详左右清禁之内，谨供养之官，严宿卫之身，申勑屡省，务知戒慎，以退未萌，以此无强。谨匍匐自力，手书密上。”上览伥表，嘉其忠谟，伥目数病，手能细书。诩案大臣，苟肆私意。诩坐上谢，伥蒙慰劳。
2 
  

  

司徒九江... :	谨按：《论语》：“能以礼让为国乎？何有？”“夫子温、良、恭、俭、让以得之。”《传》曰：“心苟不竞，何惮于病？”朱伥位极人臣，视事数年，讫无一言，弥缝时阙。又伥年且九十，足以惛愦，义当自引，以避贤路，就使有枉，欣以俟命耳。何能乃发忿，欲自提理。周举为人谋而不忠，维讫匡陈，起自营卫。夫奉义顺之谓礼，爱人而不以德，不可谓仁，信不由中，文辞何为？向遇中宗、永平之政，救罪不暇，何慰劳之有？李统内省不疚，进对温雅，明主是察，终为长者。
《蜀郡太守颍川刘胜》
	 1 
  

  

蜀郡太守... :	蜀郡太守颕川刘胜季陵去官在家，闭门却扫。岁时致敬郡县，荅问而已，无所褒贬，虽自枝叶，莫力。太仆杜密周甫亦去北海相，在家，每至郡县，多所陈说，笺记括属。太守王昱颇厌苦之，语次：“闻得京师书，公卿举故大臣刘季陵，高士也，当急见征。”密知以见激，因曰：“明府在九重之内，臣吏惶畏天威，莫敢尽情。刘胜位故大夫，见礼上宾，俯伏甚于鳖猬，冷涩比如寒蜒，无能往来，此罪人也。清隽就义，隐居笃学，时所不综，而密达之；冤疑勋贤，成陈之罪，所折而密启之，明府赏刑得中，令问休扬，虽自天然之姿，犹有万分之一。《诗》不云乎：‘雨我公田，遂我私。’人情所有，庶不为阙。既不善是，多见讥论，夫何为哉？”于是昱甚悦服，待之弥厚。
2 
  

  

蜀郡太守... :	谨按：《论语》：“澹台灭明非公事未尝至于偃之室也。”“君子思不出其位。”孟轲亦以为“达则兼济天下，穷则独善其身。”刘胜在约思纯，其静已甚，若时意宴及，言论折中，亦无嫌也。杜密婆娑府县，干与王政，就若所云，犹有公私。既见讥切，不蹴坐谢负，而多伐善，以为己力，惟颜之厚，博而俗矣。

