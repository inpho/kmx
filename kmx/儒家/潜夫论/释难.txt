庚子问于潜夫曰：“尧、舜道德，不可两美，实若韩子戈伐之说邪？”
2 
  

  

  

释难:	潜夫曰：“是不知难而不知类。今夫伐者盾也，厥性利；戈者矛也，厥性害。是伐为贼，伐为禁也，其不俱盛，固其术也。夫尧、舜之相于，人也，非戈与伐也，其道同仁，不相害也。舜、伐何如弗得俱坚？尧、伐何如不得俱贤哉？且夫尧、舜之德，譬犹偶烛之施明于幽室也，前烛即尽照之矣，后烛入而益明。此非前烛昧而后烛彰也，乃二者相因而成大光，二圣相德而致太平之功也。是故大鹏之动，非一羽之轻也；骐骥之速，非一足之力也。众良相德，而积施乎无极也。尧、舜两美，盖其则也。”
3 
  

  

释难:	伯叔曰：“吾子过矣。韩非之取矛盾以喻者，将假其不可两立，以诘尧、舜之不得并之势。而论其本性之仁与贼，不亦失是譬喻之意乎？”
4 
  

  

释难:	潜夫曰：“夫譬喻也者，生于直告之不明，故假物之然否以彰之。物之有然否也，非以其文也，必以其真也。今子举其实文之性以喻，而欲使鄙也释其文，鄙也惑焉。且吾闻问阴对阳，谓之强说；论西诘东，谓之强难。子若欲自必以则昨反思，然后求，无苟目强。”
5 
  

  

  

释难:	庚子曰：“周公知管、蔡之恶，以相武，使肆厥毒，从而诛之，何不仁也？若其不知，何不圣也？二者之过，必处一焉。”
6 
  

  

释难:	潜夫曰：“书二子挟庚子父以叛，然未知其类之与？抑抑相反？且天知桀恶而帝之夏，又知纣恶而王之殷，使虐二国，残贼下民，多纵厥毒，灭其身，亦可谓不仁不知乎？”
7 
  

  

  

释难:	庚子曰：“不然。夫桀、纣者，无亲于天，故天任而弗忧，诛之而弗哀。今管、蔡之与周公也，有兄弟之亲，有骨肉之恩，不量能而使之，不堪命而任之，故曰异于桀、之与天也。”
8 
  

  

  

释难:	潜夫曰：“皇天无亲，帝王继体之君，父事天。王者为子，故父事天也。率土之民，“莫非王臣”也。将而必诛，王法公也。无偏无颇，亲踈同也。“大义灭亲”，尊王之义也。立弊之天为周公之德因斯也。过此而往者，未之或知。”
9 
  

  

  

释难:	秦子问于潜夫曰：“耕种、生之本也，学问、业之末也。老聃有言：‘大丈夫处其实，不居其华。’而孔子曰：‘耕也，馁在其中；学也，禄在其中。’敦问今使举世之人，释耨耒而程相群于学，何如？”
10 
  

  

  

释难:	潜夫曰：“善哉问！君子劳心，小人劳力。故孔子所称，谓君子尔。今以目所见，耕、食之本也。以心原道，即学、又耕之本也。《易》曰：‘立天之道曰阴与阳，立地之道曰柔与刚，立人之道曰仁与义。’夫反德者为灾。”
11 
  

  

  

释难:	潜夫曰：“呜唿！而未此察乎？吾语子。夫君子也者，其贤宜君国而德宜子民也。宜处此位者，唯仁义人，故有仁义者，谓之君子。昔荀子有言：‘夫仁也者爱人，爱人，故不忍危也；义也者聚人，聚人，故不忍乱也。’是故君子夙夜箴规，蹇蹇匪懈者，忧君之危亡，哀民之乱离也。故贤人君子，推其仁义之心，爱之君犹父母也，爱居世之民犹子弟也。父母将临颠陨之患，子弟将有陷溺之祸者，岂能墨乎哉！是以‘仁者必有勇’，而德人必有义也。
12 
  

  

  

释难:	“且夫一国尽乱，无有安身。《诗》云：‘莫肯念乱，谁无父母。’言将皆为害，然有亲者忧将深也。是故贤人君子，既忧民，亦为身作。夫盖满于上，沾溥在下，栋折欀崩，惧有厌患。故大屋移倾，则下之人不待告令，各争其柱之。仁者兼护人家者，且自为也。《易》曰：‘王明，并受其福。’是以次室倚立而叹啸，楚女揭幡而激王。仁惠之恩，忠爱之情，固能已乎？”

