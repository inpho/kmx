国以贤兴，以謟衰，君以忠安，以忌危。此古今之常论，而世所共知也。然衰国危君继踵不绝者，岂世无忠信正直之士哉？诚苦忠信正直之道不得行尔。
2 
  

  

  

实贡:	夫十步之间，必有茂草；十室之邑，必有俊士。贤材之生，日月相属，未尝乏绝。是故乱殷有三仁，小卫多君子。以汉之广博，士民之众多，朝廷之清明，上下之修治，而官无直吏，位无良臣。此非今世之无贤也，乃贤者废锢而不得达于圣主之朝尔。
3 
  

  

  

实贡:	夫志道者少友，逐俗者多俦。是以举世多党而用私，竞比质而行趋华。贡士者，非复依其质干，准其材行也，直虚造空美，扫地洞说。择能者而书之，公卿刺史掾从事，茂才孝廉且二百员。历察其状，德侔颜渊、卜、冉，?其行能，多不及中。诚使皆如状文，则是为岁得大贤二百也。然则灾异曷为饥？此非其实之效。
4 
  

  

  

实贡:	夫说梁饭食肉，有好于面，因而不若粝粢藜烝之可食于口也。图西施、毛嫱，可悦于心，而不若丑妻陋妾之可御于前也。虚张高誉，强蔽疵瑕，以相诳耀，有快于耳，而不若忠选实行可任于官也。周显拘时，故苏秦；燕哙利虚誉，故让子之，皆舍实听声，呕哇之过也。
5 
  

  

  

实贡:	夫圣人纯，贤者驳，周公不求备，四肢不相兼，况末世乎？是故高祖所辅佐，光武所将相，不遂伪举，不责兼行，亡秦之所弃，王莽之所捐，二祖任用以诛暴乱，成致治安。太平之世，而云无士，数开横选，而不得直，甚可愤也！
6 
  

  

  

实贡:	夫明君之诏也若声，忠臣之和也当如响应，长短大小，清浊疾徐，必相和也。是故求马问马，求驴问驴，求鹰问鹰，求駹问駹。由此教令，则赏罚必也。
7 
  

  

  

实贡:	夫高论而相欺，不若忠论而诚实。且攻王以石，治金以盐，濯锦以鱼，浣布以灰。夫物固有以贱治贵，以丑治好者矣。智者弃其所短而采其所长，以致其功，明君用士亦犹是也。物有所宜，不废其材，况于人乎？
8 
  

  

  

实贡:	夫修身慎行，敦方正直，清廉洁白，恬淡无为，化之本也。忧君哀民，独覩乱原，好善嫉恶，赏罚严明，治之材也。明君兼善而两纳之，恶行之器也，为金玉宝政之材刚铁用。无此二宝，苟务作异以求名，诈静以惑众，则败俗伤化。今世慕虚者，此谓坚白。坚白之行，明君所憎，而王制所不取。
9 
  

  

  

实贡:	是故选贤贡士，必考核其清素，据实而言，其有小疵，勿强衣饰，以壮虚声。一能之士，各贡所长，出处默语，勿强相兼，则萧、曹、周、韩之论，何足得矣？吴、邓、梁、窦之徒，而致十。各以所宜，量材授任，则庶官无旷，兴功可成，太平可致，麒麟可臻。
10 
  

  

  

实贡:	且燕小，其位卑，然昭王尚能招集他国之英俊，兴诛暴乱，成致治强。今汉土之广慱，天子尊明，而曾无一良臣，此诚不愍兆黎之愁苦，不急贤人之佐治尔。孔子曰：“未之思也，夫何远之有？”忠良之吏诚易得也，顾圣王欲之不尔。

