天地开辟有神民，民神异业精气通。行有招召，命有遭随，吉凶之期，天难谌斯。圣贤虽察不自专，故立卜筮以质神灵。孔子称“蓍之德圆而神，卦之德方以智。”又曰：“君子将有行也，问焉而已言，其受命而向。”是以禹之得皋陶，文王之取吕尚，皆兆告其象，卜底其思，以成其吉。
2 
  

  

卜列:	夫君子闻善则劝乐而进，闻恶则循省而改尤，故安静而多福；小人闻善，即慑惧而妄为，故狂躁而多祸。是故凡卜筮者，盖所问吉凶之情，言兴衰之期，令人修身慎行以迎福也。
3 
  

  

  

卜列:	且圣王之立卜筮也，不违民以为吉，不专任以断事。故《鸿范》之占，大同是尚。《书》又曰：“假尔元龟，罔敢知吉。”《诗》云：“我龟既厌，不我告犹。”从此观之，蓍龟之情，傥有随时俭易，不以诚邪？将世无史苏之材，识神者少乎？及周史之筮敬仲，庄叔之筮穆子，可谓能“探赜索隐，钩深致远者矣。”使献公早纳史苏之言，穆子宿备庄叔之戒，则骊姬、竖牛之谗，亦将无由而入，无破国危身之祸也。
4 
  

  

  

卜列:	圣人甚重卜筮，然不疑之事，亦不问也。甚敬祭祀，非礼之祈，亦不为也。故曰：“圣人不烦卜筮”，“敬鬼神而远之”。夫鬼神与人殊气异务，非有事故，何奈于我？故孔子善楚昭之不祀河，而恶季氏之旅泰山。今俗人厕于卜筮，而祭非其鬼，岂不惑哉！
5 
  

  

卜列:	亦有妄传姓于五音，设五宅之符第，其为诬也甚矣！古有阴阳，然后有五行。五帝右据行气，以生人民，载世远，乃有姓名敬民。名字者，盖所以别众猥而显此人尔，非以绝五音而定刚柔也。今俗人不能推纪本祖，而反欲以声音言语定五行，误莫甚焉。
6 
  

  

  

卜列:	夫鱼处水而生，鸟据巢而卯。即不推其本祖，谐音而可，即唿鸟为鱼，可内之水乎？唿鱼为鸟，可栖之木邪？此不然之事也。命驹曰犊，终不为马。是故凡姓之有音也，必随其本生祖所土也。太皞木精，承岁而王，夫其子孙咸当为角。神农火精，承荧惑而王，夫其子孙咸当为征。黄帝土精，承镇而王，夫其子孙咸当为宫。少皞金精，承太白而王，夫其子孙咸当为商。颛顼水精，承辰而王，夫其子孙咸当为羽。虽号百变，音行不易。
7 
  

  

  

卜列:	俗工又曰：“商家之宅，宜西出门。”此复虚矣。五行当出乘其胜，入居其隩乃安吉。商家向东入，东入反以为金伐木，则家中精神日战鬭也。五行皆然。又曰：“宅有宫商之第，直符之岁。”既然者，放其上增损门数，即可以变其音而过其符邪？今一宅也，同姓相伐，或吉或凶；一宫也，同姓相伐，或迁或免；一宫也，成、康居之日以兴，幽、厉居之日以衰。由此观之，吉凶兴衰不在宅明矣。
8 
  

  

卜列:	及诸神祇太岁、丰隆、钩陈、太阴将军之属，此乃天吏，非细民所当事也。天之有此神也，皆所以奉成阴阳而利物也，若人治之有牧守令长矣。向之何怒？背之何怨？君民道近，不宜相责，况神致贵，与人异礼，岂可望乎？
9 
  

  

卜列:	且欲使人而避鬼，是即道路不可行，而室庐不复居也。此谓贤人君子秉心方直，精神坚固者也。至如世俗小人，丑妾婢妇，浅陋愚戆，渐染既成，又数扬精破胆。今不顺精诚所向，而强之以其所畏，直亦增病尔。何以明其然也？夫人之所以为人者，非以此八尺之身也，乃以其有精神也。人有恐怖死者，非病之所加也，非人功之所辜也。然而至于遂不损者，精诚去之也。盖奔柙勐虎而不惶，婴人畏蝼蚁而发闻。今通士或欲强羸病之愚人，必之其所不能，吾又恐其未尽善也。
10 
  

  

  

卜列:	移风易俗之本，乃在开其心而正其精。今民生不见正道，而长于邪淫诳惑之中，其信之也，难卒解也。唯王者能变之。

