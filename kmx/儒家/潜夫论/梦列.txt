凡梦：有直，有象，有精，有想，有人，有感，有时，有反，有病，有性。
2 
  

  

  

梦列:	在昔武王，邑姜方震太叔，梦帝谓己：“命尔子虞，而与之唐。”及生，手掌曰“虞”，因以为名。成王灭唐，遂以封之。此谓直应之梦也。《诗》云：“惟熊惟罴，男子之祥；惟虺惟蛇，女子之祥。”“众惟鱼矣，实惟丰年；旐惟旄矣，室家蓁蓁。”此谓象之梦也。孔子生于乱世，日思周公之德，夜即梦之。此谓意精之梦也。人有所思，即梦其到；有忧即梦其事。此谓记想之梦也。今事，贵人梦之即为祥，贱人梦之即为妖，君子梦之即为荣，小人梦之即为辱。此谓人位之梦也。晋文公于城濮之战，梦楚子伏己而盬其脑，是大恶也。及战，乃大胜。此谓极反之梦也。阴雨之梦，使人厌迷；阳旱之梦，使人乱离；大寒之梦，使人怨悲；大风之梦，使人飘飞。此谓感气之梦也。春梦发生，夏梦高明，秋冬梦热藏。此谓应时之梦也。阴病梦寒，阳病梦热，内病梦乱，外病梦发，百病之梦，或散或集。此谓气之梦也。人之情心，好恶不同，或以此吉，或以此凶。当各自察，常古所从。此谓性情之梦也。
3 
  

  

  

梦列:	故先有差武者，谓之精；昼有所思，夜梦其事，乍吉乍善，凶恶不信者，谓之想；贵贱贤愚，男女长少，谓之人；风雨寒暑谓之感；五行王相谓之时，阴极即吉，阳极即凶，谓之反；观其所疾，察其所梦，谓之病；心精好恶，于事验。谓之性：凡此十者，占梦之大略也。
4 
  

  

梦列:	而决吉凶者之类以多反，其故哉？岂人觉为阳，人寐为阴，阴阳之务相反故邪？此亦谓其不甚者尔。借如使梦吉事而己意大喜乐，发于心精，则真吉矣。梦凶事而己意大恐惧忧悲，发于心精，即真恶矣。所谓秋冬梦死伤也，吉者顺时也。虽然，财为大害尔，由弗若勿梦也。
5 
  

  

  

梦列:	凡察梦之大体：清洁鲜好，貌坚健，竹木茂美，宫室器械新成，方正开通，光明温和，升上向兴之象皆为吉喜，谋从事成。诸臭污腐烂，枯藁绝雾，倾倚征邪，劓刖不安，闭塞幽昧，解落坠下向衰之象皆为，计谋不从，举事不成。妖孽怪异，可憎可恶之事皆为忧。图画?胎，刻镂非真，瓦器虚空，皆为见欺绐。倡优俳儛，侯小儿所戏弄之象，皆为观笑。此其大部也。
6 
  

  

梦列:	梦或甚显而无占，或甚微而有应，何也？曰：本所谓之梦者，困不了察之称，而懵愦冒名也。故亦不专信以断事。人对计事，起而行之，尚有不从，况于忘忽杂梦，亦可必乎？唯其时有精诚之所感薄，神灵之所告者，乃有占尔。
7 
  

  

梦列:	是故君子之异梦，非妄而已也，必有事故焉。小人之异梦，非桀而已也，时有真祥焉。是以武丁梦获圣而得傅说，二世梦白虎而其封。
8 
  

  

梦列:	夫奇异之梦，多有故而少无为者矣。人一寝之梦，或屡迁化，百物代至，而其主不能究道之，故占者有不中也。此非古之罪也，乃梦者过也。或言梦审矣，而说者不能连类传观，故其恶有不验也。此非书之罔，乃说之过也。是故占梦之难者，读其书为难也。
9 
  

  

  

梦列:	夫占梦必谨其变故，审其徼候，内考情意，外考王相，即吉凶之符，善恶之效，庶可见也。
10 
  

  

  

梦列:	且凡人道见瑞而修德者，福必成，见瑞而纵恣者，福转为祸；见妖而骄侮者，祸必成，见妖而戒惧者，祸转为福。是故大姒有吉梦，文王不敢康吉，祀于群神，然后占于明堂，并拜吉梦。修发戒惧，闻喜若忧，故能成吉以有天下。虢公梦见蓐收赐之土田，目以为有吉，因史嚚，令国贺梦。闻忧而喜，故能成凶以灭其封。
11 
  

  

  

梦列:	《易》曰：“使知惧，又明于忧患与故。”凡有异梦感心，以及人之吉凶，相之气色，无问善恶，常恐惧修省，以德迎之，乃其逢吉，“天禄永终”。

