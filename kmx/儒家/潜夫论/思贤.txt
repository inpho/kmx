国之所以存者、治也，其所以亡者、乱也。人君莫不好治而恶乱，乐存而畏亡。然常观上记，近古已来，亡代有三，秽国不数，夫何哉？察其败，皆由君常好其所乱，而忘其所治；憎其所以存，而爱其所以亡。是虽相去百世，县年一纪，限隔九州，殊俗千里，然其已征败迹，若重规袭矩，稽节合符。故曰：虽有尧、舜之美，必考于《周颂》；虽有桀、纣之恶，必讥于《版》、《荡》。“殷鉴不远，在夏后之世。”
2 
  

  

  

思贤:	夫与死人同病者，不可生也；与亡国同行者，不可存也。岂虚言哉！何以知人且病也？以其不嗜食也。何以知国之将乱也？以其不嗜贤也。是故病家之厨，非无嘉馔也，乃其人弗之能食，故遂于死也。乱国之官，非无贤人也，其君弗之能任，故遂于亡也。夫生饭秔粱，旨酒甘醪，所以养生也，而病人恶之，以为不若菽麦糠糟欲清者，此其将死之候也。尊贤任能，信忠纳谏，所以为安也，而暗君恶之，以为不若奸佞阘茸谗谀言者，此其将亡之征。老子曰：“夫唯病病，是以不病。”《易》称“其亡其亡，系于苞桑。”是故养寿之士，先病服药；养世之君，先乱任贤，是以身常安而国永永也。
3 
  

  

  

思贤:	上医医国，其次下医医疾。夫人治国，固治身之象。疾者、身之病，乱者、国之病也。身之病待医而愈，国之乱待贤而治。治身有黄帝之术，治世有孔子之经。然病不愈而乱不治者，唯针石之法误，而《五经》之言诬也，乃因之者非其人。苟非其人，则规不圆而矩不方，绳不直而准不平，钻燧不得火，鼓石不下金，金马不可以追速，土舟不可以涉水也。凡此八者，天之张道，有形见物，苟非其人，犹尚无功，则又况乎怀道术以抚民氓，乘六龙以御天心者哉？
4 
  

  

  

思贤:	夫治世不得真贤，譬犹治疾不得良医也。治疾当真人参，反得支罗服；当得麦门冬，反烝横麦。己而不识真，合而服之，病以侵剧，不自知为人所欺也。乃反谓方不诚而药皆无益于病，因弃后药而弗敢饮，而便求巫觋者，虽死可也。人君求贤，下应以鄙，与真不以枉。己不引真，受猥官之，国以侵乱，不自知为下所欺也。乃反谓经不信而贤皆无益于救乱，因废真贤不复求进，更任俗吏，虽灭亡可也。三代以下，皆以支罗服、烝横麦合药，病日痁而遂死也。
5 
  

  

  

思贤:	《书》曰：“人之有能，使循其行，国乃其昌。”是故先王为官择人，必得其材，功加于人，德称其位，人谋鬼谋，百姓与能，务顺以动天地如此。三代开国建侯，所以传嗣百世，历载千数者也。
6 
  

  

思贤:	自春秋之后，战国之制，将权臣，必以亲家。皇后兄弟，主壻外孙，年虽童妙，未脱桎梏，由籍此官职，功不加民，泽不被下而取侯，多受茅土，又不得治民效能以报百姓，虚食重禄，素餐尸位，而但事淫侈，坐作骄奢，破败而不及传世者也。
7 
  

  

  

思贤:	子产有言：“未能操刀而使之割，其伤实多。”是故也主之于贵戚也，爱其嬖媚之美，不量其材而受之官，不使立功自托于民，而苟务高其爵位，崇其赏赐，令结怨于下民，县罪于恶，积过既成，岂有不颠陨者哉？此所谓：“子之爱人，伤之而已哉！”
8 
  

  

  

思贤:	先王之制，官民必论其材，论定而后爵之，位定然后禄之。人君也此君不察，而苟以亲戚邑官之人典官者，譬犹以爱子易御仆，以明珠易瓦砾，虽有可爱好之情，然而其覆大车而杀病人也必矣。《书》称“天工、人其代之”，《传》曰：“夫成天地之力者，未尝不蕃昌也。”由地观之，世主欲无功之人而强富之，则是与天鬭也。使无德况之人与皇天鬭，而欲久立，自古以来，未之尝有也。

