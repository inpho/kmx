人君之治，莫大于道，莫盛于德，莫美于教，莫神于化。道者、所以持之也，德者、所以苞之也，教者、所以知之也，化者、所以致之也。民有性，有情，有化，有俗。情性者、心也，本也。化俗者、行也，末也。末生于本，行起于心。是以上君抚世，先其本而后其末，慎其心而理其行。心精苟亡，则奸匿所作，邪意无所载矣。
2 
  

  

  

德化:	夫化变民心也，犹政变民体也。德政加于民，则多涤畅姣好坚强考寿；恶政加于民，则多罢癃尪病夭昏扎瘥。故《尚书》美“考终命”，而恶“凶短折”。国有伤明之政，则民多病因；有者，道之使也。必有其根，其气乃生；必有其使，变化乃成。是故道之为物也，至神以妙；其为功也，至强以大。天之以动，地之以静，日之以光，月之以明，四时五行，鬼神人民，亿兆丑类，变异吉凶，何非气然？
3 
  

  

  

德化:	及其乖戾，天之尊也气裂，地之大也气动，山之重也气徙，水之流也气绝之，日月神也气蚀之，星辰虚也气陨之，旦有昼晦，宵有，大风飞车拔树，偾电为冰，温泉成汤，麟龙鸾凤，蝥蠈蝝蝗，莫不气之所为也。以此观之，气运感动，亦诚大矣。变化之为，何物不能？
4 
  

  

  

德化:	是故上圣故不务治民事而务治民心，故曰：“听讼，吾犹人也。必也使无讼乎！”“导之以德，齐之以礼。”务厚其情而明则务义，民亲爱则无相害伤之意，动思义则无奸邪之心。夫若此者，非律之所使也，非威刑之所强也，此乃教化之所致。
5 
  

  

  

德化:	国有伤聪之政，则民多病身；有伤贤之政，则贤多横夭。夫形体骨干为坚强也，然犹随政变易，又况乎心气精微不可养哉？《诗》云：“敦彼行苇，羊牛勿践履。方苞方体，惟叶握握。”又曰：“鸢飞厉天，鱼跃于渊。恺悌君子，胡不作人？”公刘厚德，恩及草木，羊牛六畜，且犹感德。
6 
  

  

  

德化:	消息于心，己之所无，不以责下，我之所有，不以讥彼；感己之好敬也，故接士以礼，感己之好爱也，故遇人有恩；“己欲立而立人，己欲达而达人”；善人之忧我也，故先劳人，恶人之忘我也，故常念人。凡品则不然，论人不恕己，动作不思心；无之己而责之人，有之我而讥之彼；己无礼而责人敬，己无恩而责人爱；贫贱则非人之不我忧也，富贵则是我之不忧人也。行己若此，难以称仁矣。
7 
  

  

  

德化:	所谓平者，内怀尸鸠之恩，外执砥矢之心；论士必定于志行，毁誉必参于效验；不随俗而雷同，不逐声而寄论；苟善所在，不讥贫贱，苟恶所错，不忌富贵；不謟上而慢下，不猒故而敬新。凡品则不然，内偏颇于妻子，外僭惑于知友；得则誉之，怨则谤之；平议无敦均，讥誉无效验；苟阿贵以比党，苟剽声以群吠；事富贵如奴仆，视贫贱如佣客；百至秉权之门，而不一至无势之家。执心若此，难以称义。
8 
  

  

  

德化:	所谓恭者，内不敢傲于室家，外不敢慢于士大夫；见贱如贵，视少如长；其礼先入，其言后出；恩意无不荅，礼敬无不报；覩贤不居其上，与人推让；事处其劳，居从其德，位安其卑，养甘其薄。凡品则不然，内慢易于妻子，外轻侮于知友；聪明不别真伪，心思不别善丑；愚而喜傲贤，少而好陵长；恩意不相荅，礼敬不相报；覩贤不相推，会同不能让；动欲择其佚，居欲处其安，养欲擅其厚，位欲争其尊；见人谦让，因而嗤之；见人恭敬，因而傲之，如是而自谓贤能智慧。为行如此，难以称忠。
9 
  

  

  

德化:	所谓守者，心也。有度之士，情意精专，心思独覩，不驱于险墟之俗，不惑于众多之口；聪明悬绝，秉心塞渊，独立不惧，遯世无闷，心坚金石，志轻四海，故守其心而成其信。凡器则不然，内无持操，外无准仪；倾侧险诐，求同于心，口无定论，“不恒其德”，二三其行。秉操如此，难以称信。
10 
  

  

  

德化:	夫是四行者，其轻如毛，其重如山，君子以为易，小人以为难。孔子曰：“仁远乎哉？我欲仁，仁斯至矣。”又称“知德者尠”。俗之偏党，自古而然，非乃今也。凡百君子，竞于骄僭，贪乐慢傲，如忠信未达，而为左右所掬按，当世而覆被，更为否愚恶状之臣者，岂可胜哉？孝成终没之日，不知王章之直；孝哀终没之日，不知王嘉之忠也。此后贤虽有忧君哀主之情，忠诚正直之节，然犹且沈吟观听行己者也。
11 
  

  

  

德化:	“鸣鹤在阴，其子和之。”“相彼鸟矣，犹求。”仁不忍践履生草，则又况于民萌而有不化者乎？君子修其乐易之德，上及飞鸟，下及渊鱼，不欢忻悦豫，则又况士庶而不仁者乎？
12 
  

  

  

德化:	圣深知之，皆务正己以为表，明礼义以为教，和德气于未生之前，正表义于咳笑之后。民之胎也，合中和以成；其生也，立方正以长。是以为仁义之心、廉耻之志，骨着脉通，与体俱生，而无粗秽之气，无邪淫之欲。虽放之大荒之外，措之幽冥之内，终无违礼之之行；投之危亡之地，纳之锋锷之间，终无苟全之心。举世之人，行皆若此，则又乌所得亡夫奸乱之民而加辟哉？“上天之载，无馨无臭，仪形文王，万邦作孚。”此姬氏所以崇美于前，而致刑错于后。
13 
  

  

  

德化:	圣人其尊德礼而卑刑罚，故舜先勑契以敬敷五教，而后命皋陶以五刑三居。是故凡立法者，非以司民短而诛过误，乃以防奸恶而救祸败，捡淫邪而内正道尔。
14 
  

  

  

德化:	《诗》云：“民之秉夷，好是懿德。”故民有心也，犹为种之有园也。遭和气则秀茂而成实，遇水旱则枯藁而生孽。民蒙善化，则有士君子之心；被恶政，则人有怀奸乱之虑。故善者之养天民也，犹良工为麴豉也。起居以其时，寒温得其适，则一荫之麴豉尽美而多量。其愚拙工，则一荫之麴豉皆臭败而弃损。今六合亦由一荫也，黔首之属犹豆麦也，“变化云为”，在将者尔。遭良吏则皆怀忠信而履仁厚，遇恶吏则皆怀奸邪而行浅薄。忠厚积则致太平，奸薄积则致危亡。是以圣帝明王，皆敦德化而薄威刑。德者、所以修己也，威者、所以治人也。上智则下愚之民少，而中庸之民多。中民之生世也，犹铄金之在炉也，从笃变化，唯冶所为，方圆薄厚，随熔制尔。
15 
  

  

  

德化:	是故世之善否，俗之薄厚，皆在于君。上圣和气以化民心，正表仪以率群下，故能使民比屋可封，尧、舜是也。其次躬道德而敦慈爱，美教训而崇礼让，故能使民无争心而致刑错，文、武是也。其次明好恶而显法禁，平赏罚而无阿私，故能使民辟奸邪而趋公正，理弱乱以致治强，中兴是也。治天下，身处污而放情，怠民事而急酒乐，近顽童而远贤才，亲謟谀而踈正直，重赋税以赏无功，妄加喜怒以伤无辜，故能乱其政以败其民，弊其身以丧其国者，幽、厉是也。
16 
  

  

  

德化:	孔子曰：“三人行，必有我师焉。择其善者而从之，其不善者，我则改之。”《诗》美“宜鉴于殷”，“自求多福”。是故世主诚能使六合之内，举世之人，咸怀方厚之情，而无浅薄之恶，各奉公政之心，而无奸陬之虑，则羲、农之俗，复见于兹，麟龙鸾凤，复畜于郊矣。

