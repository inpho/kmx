凡为人之大体，莫善于抑末而务本，莫不善于离本而餝末。夫为国者以富民为本，以正学为基。民富乃可教，学正乃得义，民贫则背善，学淫则诈伪，入学则不乱，得义则忠孝。故明君之法，务此二者，以为成太平之基，致休征之祥。
2 
  

  

  

务本:
夫富民者，以农桑为本，以游业为末；百工者，以致用为本，以巧餝为末；商贾者，以通货为本，以鬻奇为末；三者守本离末则民富，离本守末则民贫，贫则厄而忌善，富则乐而可教。教训者，以道义为本，以巧辩为末；辞语者，以信顺为本，以诡丽为末；列士者，以孝悌为本，以交游为末；孝悌者，以致养为本，以华观为末；人臣者，以忠正为本，以媚爱为末；五者守本离末则仁义兴，离本守末则道德崩。慎本略末犹可也，舍本务末则恶矣。
3 
  

  

  

务本:
夫用天之道，分地之利，六畜生于时，百物聚于野，此富国之本。游业末事，以收民利，此贫邦之原。忠信谨慎，此德义之基也。虚无谲诡，此乱道之根也。故力田所以富国也。今民去农桑，赴游业，披采众利，聚之一门，虽于私家有富，然公计愈贫矣。百工者、所使备器也。器以便事为善，以胶固为上。今工好造雕琢之器，巧伪餝之，以欺民取贿。物以任用为要，以坚牢为资。今商竞鬻无用之货、淫极侈之弊，以惑民取产，虽于淫商有得，然国计愈失矣。此三者，外虽有勤力富家之私名，然内有损民贫国之公实。故为政者，明督工啇，勿使淫伪；困辱游业，勿使擅利。宽假本农，而宠遂学士，则民富而国平矣。
4 
  

  

  

务本:
夫教训者，所以遂道术而崇德义也。今学问之士，好语虚无之事，争着雕丽之文，以求见异于世，品人鲜识，从而高之，此伤道德之实，而或蒙夫之大者也。诗赋者，所以颂善丑之德，泄哀乐之情也，故温雅以广文，兴喻以尽意。今赋颂之徒，苟为饶辩屈蹇之辞，竞陈诬罔无然之事，以索见怪于世，愚夫戆士，从而奇之，此悖孩童之思，而长不诚之言者也。内孝悌于父母，正操行于闺门，所以烈士也。今多务交游以结党助，偷世窃名以取济渡，夸末之徒，从而尚之，此逼贞士之节，而衒世俗之心者也。养生顺志，所以为孝也。今多违志俭养，约生以待终，终没之后，乃崇餝丧纪以言孝，盛飨宾旅以求名，诬善之徒，从而称之，此乱孝悌之真行，而误后生之痛者也。忠正以事君，信法以理下，所以居官也。今多奸谀以取媚，挠法以便佞，苟得之，从而贤之，此灭贞良之行，开乱危之原也；五者，外虽有振贤才之虚誉，内有伤道德之至实。
5 
  

  

  

务本:
凡此八者，皆衰世之务，而暗君之所固也。虽未即于篡弑，然亦乱道之渐来也。
6 
  

  

务本:
夫本末消息之争，皆在于君，非下民之所能移也。夫民固随君之好，从利以生者也。
7 
  

  

  

务本:
故君子曰：财贿不多，衣食不赡，声色不妙，威势不行，非君子之忧也。行善不多，申道不明，节志不立，德义不彰，君子耻焉。是以贤人智士之于子孙也，厉之以志，弗厉以诈；劝之以正，弗劝以诈；示之以俭，弗示以奢；贻之以言，弗贻以财。是故董仲舒终身不问家事，而踈广不遗赐金。子孙若贤，不待多富；若其不贤，则多以征怨。故曰：无德而贿豊，祸之胎也。昔曹羁有言：“守天之聚，必施其德义。德义弗施，聚必有阙。”今或家赈而贷之，遗赈贫穷，恤矜疾苦，则必不久居富矣。《易》曰：“天道亏盈以冲谦。”故仁以义费于彼者，天赏之于此；以邪取于前者，衰之于后。是以持盈之道，挹而损之，则不可以免于亢龙之悔、干坤之愆矣。
8 
  

  

  

务本:
是故务本则虽虚伪之人皆归本，居末则虽笃敬之人皆就末。且冻馁之所在，民不得不去也；温饱之所在，民不得不居也。故衰暗之世，本末之人，未必贤不肖也，祸福之所，势不得无然尔。故明君涖国，必崇本抑末，以遏乱危之萌。此诚治之危渐，不可不察也。

