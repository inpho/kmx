高祖定汉，与群臣约，自非刘氏不得王，非有武功不得侯。孝文皇帝始封外祖，因为典式，行之至今。孝武皇帝封爵丞相，以襃有德，后亦承之，建武乃绝。
2 
  

  

  

三式:	传记所载，稷、契、伯夷、皋陶、伯翳，日受封土。周宣王时，辅相大臣，以德佐治，亦获有国。故尹吉甫作封颂二篇，其《诗》曰：“亹亹申伯，王缵之事，于邑于谢，南国于二式。”又曰：“四牡彭彭，八鸾锵锵。王命仲山甫，城彼东方。”此言申伯、山甫文德致升平，而王封以乐土，赐以盛服也。
3 
  

  

  

三式:	《易》曰：“鼎折足，覆公餗，其刑渥。凶。”此言公不胜任，则有渥刑也。是故三公在三载之后，宜明考绩黜刺，简练其材。其有稷、契、伯夷、申伯、仲山甫致治之效者，封以列侯，令受南土八蛮之赐。其尸禄素餐，无进治之效、无忠善之言者，使从渥刑。是则所谓明德慎罚，而简练能否之术也。诚如此，则三公竞思其职，而百寮争竭其忠矣。
4 
  

  

  

三式:	先王之制，继体立诸侯，以象贤也。子孙虽有食旧德之义，然封疆立国，不为诸侯，张官置吏，不为大夫，必有功于民，乃得保位，故有考绩黜刺九锡三削之义。《诗》云：“彼君子兮，不素餐兮。”由此观之，未有得以无功而禄者也。当今列侯，率皆袭先人之爵，因祖考之位，其身无功于汉，无德于民，专国南面，卧食重禄，下殚百姓，富有国家，此素餐之甚者也。孝武皇帝患其如此，乃令酎金以黜之，而益多怨。
5 
  

  

  

三式:	今列侯或有德宜子民，而道不得施；或有凶顽丑，不宜有国，而恶不上闻。且人情莫不以己为贤而效其能者，周公之戒，“不使大臣怨乎不以”。《诗》云：“驾彼四牡，四牡项领。”令列侯年卅以来，宜皆试补长吏墨绶以上，关内侯补黄绶，以信其志，以旌其能。其有韩侯、邵虎之德，上有功于天下，下有益于百姓，则稍迁位益土，以彰有德。其怀奸藏恶尤无状者，削土夺国，以明好恶。
6 
  

  

  

三式:	且夫列侯皆剖符受策，国大臣也，虽身在外，而心在王室。宜助聪明与智贤愚，以佐天子。何得坐作奢僭，骄育负责，欺枉小民，淫恣酒色，“职为乱阶”，以伤风化而已乎？诏书横选，犹乃特进，而不令列侯举，此于主德大洽，列侯大达，非执术督责揔览独断御下方也。今虽未使典始治民，然有横选，当循王制，皆使贡士，不宜阙也。
7 
  

  

  

三式:	是诚封三公以旌积德，诚列侯以除素餐，上合建侯之义，下合黜刺之法。贤材任职，则上下蒙福，素餐委国，位无凶人。诚如此，则诸侯必内思刺行而助国矣。今则不然，有功不赏，无德不削，甚非劝善惩恶，诱进忠贤，移风易俗之法术也。
8 
  

  

  

三式:	昔先王抚世，选练明德，以统理民，建正封不过百，取法于震，以为贤人聪明不是过也；又欲德能优而所治纤，则职修理而民被泽矣。今之守相，制地千里，威权势力，盛于列侯，材明德义，未必过古，而所治逾百里，此所治多荒乱也。是故守相不可不审也。
9 
  

  

  

三式:	昔宣皇帝兴于民闲，深知之，故常叹曰：“万民所以安田里无忧患者，政平讼治也。与我共此者，其惟良二千石。”于是明选守相，其初除者，必躬见之，观其志趣，以昭其能，明察其治，重其刑赏。奸宄减少、户口增息者，赏赐金帛，爵至封侯。其耗乱无状者，皆衔刀沥血于市。赏重而信，罚痛而必，群臣畏劝，竞思其职。故能致治安而世升平，降凤皇而来麒麟，天人悦喜，符瑞并臻，功德茂盛，立为中宗。由此观之，牧守大臣者，诚盛衰之本原也，不可不选练也；法令赏罚者，诚治乱之枢机也，不可不严行也。
10 
  

  

  

三式:	昔仲尼有言：“政宽则民慢，慢则纠之以勐；勐则民残，残则施之以宽。宽以济勐，勐以济宽，政是以和。”今者刺史、守相，率多怠慢，违背法律，废忽诏令，专情务利，不?公事。细民冤结，无所控告，下土边远，能诣阙者，万无数人，其得省治，不能百一。郡县负其如此也，故至敢延期，民日往上书。此皆太宽之所致也。
11 
  

  

  

三式:	《噬嗑》之卦，下动上明，其《象》曰：“先王以明罚敕法。”夫积怠之俗，赏不隆则善不劝，罚不重则恶不惩。故凡欲变风改俗者，其行赏罚者也，必使足惊心破胆，民乃易视。
12 
  

  

  

三式:	圣主诚肯明察群臣，竭精称职有功效者，无爱金帛封侯之费；其怀奸藏恶别无状者，图鈇锧钺之决。然则良臣如王成、黄霸、龚遂、邵信臣之徒，可比郡而得也；神明瑞应，可朞年而致也。

