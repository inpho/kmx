语曰：“人惟旧，器惟新。昆弟世踈，朋友世亲。”此交际之理，人之情也。今则不然，多思远而忘近，背故而向新；或历载而益踈，或中路而相捐，悟先圣之典戒，负久要之誓言。斯何故哉？退而省之，亦可知也。势有常趣，理有固然。富贵则人争附之，此势之常趣也；贫贱则争去之，此理之固然也。
2 
  

  

  

交际:	夫与富贵交者，上有称誉之用，下有货财之益。与贫贱交者，大有赈贷之费，小有假借之损。今使官人虽兼桀、跖之恶，苟结驷而过士，士犹以荣而归焉，况其实有益者乎？使处子虽苞颜、闵之贤，苟被褐而造门，人犹以为辱而恐其复来，况其实有损者乎？
3 
  

  

  

交际:	故富贵易得宜，贫贱难得适。好服谓之奢僭，恶衣谓之困厄，徐行谓之饥馁，疾行谓之逃责，不候谓之倨慢，数来谓之求食，空造以为无意，奉贽以为欲贷，恭谦以为不肖，抗扬以为不得。此处子之羁薄，贫贱之苦酷也。
4 
  

  

交际:	夫处卑下之位，怀《北门》之殷忧，内见謪于妻子，外蒙讥于士夫。嘉会不从礼，饯御不逮众，货财不足以合好，力势不足以扙急。欢忻久交，情好旷而不接，则人无故自废踈矣。渐踈则贱者逾自嫌而日引，贵人逾务党而忘之。夫以逾踈之贱，伏于下流，而望日忘之贵，此《谷风》所为内摧伤，而介推所以赴深山也。
5 
  

  

交际:	夫交利相亲，交害相踈。是故长救誓而废，心无用者也。交渐而亲，必有益者也。俗人之相于也，有利生亲，积亲生爱，积爱生是，积是生贤，情苟贤之，则不自觉心之亲之，口之誉之也。无利生踈，积踈生憎，积憎生非，积非生恶，情苟恶之，则不自觉心之外之，口之毁之也。是故富贵虽新，其势日亲；贫贱虽旧，其势日除，此处子所以不能与官人竞也。世主不察朋交之所生，而苟信贵臣之言，此洁士所以独隐翳，而奸雄所以党飞扬也。
6 
  

  

  

交际:	昔魏其之客，流于武安；长平之吏，移于冠军；廉颇、翟公，载盈载虚。夫以四君之贤，借旧贵之夙恩，客犹若此，则又况乎生贫贱者哉？唯有古烈之风，志义之士，为不然尔。恩有所结，终身无解；心有所矜，贱而益笃。《诗》云：“淑人君子，其仪一兮，心如结兮。”故岁寒然后知松柏之后凋也，隘然后知其人之笃固也。
7 
  

  

  

交际:	候羸、豫让，出身以报恩；鱄诸、荆轲，奋命以效用。故死可为也，处之难尔。庞勋、?貂，一旦见收，亦立为义报，况累旧乎？故邹阳称之曰：“桀之狗可使吠尧，跖之客可使刺由。”岂虚言哉？俗士浅短，急于目前，见赴有益则先至，顾无用则后辈。是以欲速之徒，竞推上而不暇接下，争逐前而不遑?后。是故韩安国能遗田蚡五百金，而不能赈一穷；翟方进称淳于长，而不能荐一士。夫安国、方进，前世之忠良也，而犹若此，则又况乎末涂之下相哉？此奸雄所以逐党进，而处子所以愈拥蔽也。非明圣之君，孰能照察？
8 
  

  

  

交际:	且夫怨恶之生，若二人偶焉。苟相对也，恩情相向，推极其意，精诚相射，贯心达髓，爱乐之隆，轻相为死，是故侯生、豫子刎颈而不恨。苟相背也，心情乖?，推极其意，分背奔驰，穷东极西，心尚未决，是故陈馀、张耳老相全灭而无感痛。从此观之，交际之理，其情大矣。非独朋友为然，君臣夫妇亦犹是也。当其欢也，父子不能问；及其乖也，怨雠不能先。是故圣人常慎微以敦其终。
9 
  

  

  

交际:	富贵未必可重，贫贱未必可轻。人心不同好，度量相万亿。许由让其帝位，俗人有争县职，孟轲辞禄万锺，小夫贪于升食。故曰：鹑鷃群游，终日不休，乱举聚跱，不离蒿茆。鸿鹄高飞，双别乖离，通千达万，志在陂池。鸾凤翱翔黄历之上，徘徊太清之中，随景风而飘飖，时抑扬以从容，意犹未得，喈喈然长鸣，蹶号振翼，陵朱云，薄升极，唿吸阳露，旷旬不食，其意尚犹嗛嗛如也。三者殊务，各安所为。是以伯夷采薇而不恨，巢父木栖而自愿。由斯观诸，士之志量，固难测度。凡百君子，未可以富贵骄贫贱，谓贫贱之必我屈也。
10 
  

  

  

交际:	《诗》云：“德輶如毛，民鲜克举之。”世有大男者四，而人莫之能行也，一曰恕，二曰平，三曰恭，四曰守。夫恕者、仁之本也，平者、义之本也，恭者、礼之本也，守者、信之本也。四本并立，四行乃具，四行具存，是谓真贤。四本不立，四行不成，四行无一，是谓小人。
11 
  

  

  

交际:	所谓恕者，君子之人，论彼恕于我，动作友声。故人君不开精诚以示贤忠，贤忠亦无以得达。《易》曰：“王明，并受其福。”是以忠臣必待明君乃能显其节，良吏必得察主乃能成其功。君不明，则大臣隐下不遏忠，又群司舍法而阿贵。夫忠言所以为安也，不贡必危；法禁所以为治也，不奉必乱。忠之贡与不贡，法之奉与不奉，其秉皆在于君，非臣下之所能为也。是故圣人求之于己，不以责下。凡为人上，法术明而赏罚必者，虽无言语而势自治。
12 
  

  

  

交际:	治贾一倍，以相高。苟能富贵，虽积狡恶，争称誉之，终不见非；苟处贫贱，恭谨秪为不肖，终不见是。此俗化之所以浸败，而礼义之所以消衰也。
13 
  

  

  

交际:	世有可患者三。三者何？曰：情实薄而辞称厚，念实忽而文想忧，怀不来而外克期。不信则惧失贤，信之则注误人。此俗世可猒之甚者也。是故孔子疾夫言之过其行者，《诗》伤“蛇蛇硕言，出自口矣。巧言如簧，颜之厚矣。”14 
  

  

  

交际:	今世俗之交也，未相照察而求深固，探怀扼腕，拊心祝诅，苟欲相护论议而已，分背之日，既得之后，则相弃忘。或受人恩德，先以济度，不能拔举，则因毁之，为生瑕衅，明言我不遗力，无奈自不可尔。《诗》云：“知我如此，不如无生。”先合而后忤，有初而无终，不若本无生意，强自誓也。
15 
  

  

  

交际:	“君子屡盟，乱是用长。”大人之道，周而不比，微言相感，掩若同符，又焉用盟？孔子恂恂，似不能言者，又称“誾誾言，唯谨也”。士贵有辞，亦憎多口。故曰：“文质彬彬，然后君子。”与其不忠，刚毅木纳，尚近于仁。
16 
  

  

  

交际:	呜唿哀哉！凡今之人，言方行圆，口正心邪，行与言谬，心与口违；论古则知称夷、齐、原、颜，言今则必官爵职位；虚谈则知以德义为贤，贡荐则必阀阅为前。处子虽躬颜、闵之行，性劳谦之质，秉伊、吕之才，怀救民之道，其不见资于斯世也，亦已明矣！

