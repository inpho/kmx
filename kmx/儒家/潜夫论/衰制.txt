无慢制而成天下者，三皇也；画则象而化四表者，五帝也；明法禁而和海内者，三王也。行赏罚而齐万民者，治国也；君立法而下不行者，乱国也；臣作政而君不制者，亡国也。
2 
  

  

  

衰制:	是故民之所以不乱者，上有吏；吏之所以无奸者，官有法；法之所以顺行者，国有君也；君之所以位尊者，身有义身有。义者、君之政也，法者、君之命也。人君思正以出令，而贵贱贤愚莫得违也，则君位于上，而民氓治于下矣。人君出令而贵臣骄吏弗顺也，则君几于弑，而民几于乱矣。
3 
  

  

衰制:	夫法令者，君之所以用其国也。君出令而不从，是与无君等。主令不从则臣令行，国危矣。
4 
  

  

  

衰制:	夫法令者，人君之衔辔棰策也，而民者，君之舆马也。若使人臣废君法禁而施己政令，则是夺君之辔策，而己独御之也。愚君暗主托坐于左，而奸臣逆道执辔于右，此齐驺马传所以沈胡公于贝水，宋羊叔?所以獘华元于郑师，而莫之能御也。是故陈恒执简公于徐州，李兑害主父于沙丘，皆以其毒素夺君之辔策也。《文言》故曰：“臣弑其君，子杀其父，非一朝一夕之故也，其所由来者渐矣，由辩之不蚤变也。”是故妄违法之吏，妄造令之臣，不可不诛也。
5 
  

  

  

衰制:	议者必将以为刑杀当不用，而德化可独任。此非变通者之论也，非叔世者之言也。夫上圣不过尧、舜，而放四子，盛德不过文、武，而赫斯怒。《诗》云：“君子如怒，乱庶遄沮；君子如祉，乱庶遄已。”是故君子之有喜怒也，善以止乱也。故有以诛止杀，以刑御残。
6 
  

  

衰制:	且夫治世者若登丘矣，必先蹑其卑者，然后乃得履其高。是故先致治国，然后三王之政乃可施也；道齐三王，然后五帝之化乃可行也；道齐五帝，然后三皇之道乃可从也。
7 
  

  

  

衰制:	且夫法也者，先王之政也；令也者，己之命也。先王之政所以众共也，己之命所以独制人也，君诚能授法而时贷之，布令而必行之，则群臣百吏莫敢不悉心从己令矣。己令无违，则法禁必行矣。故政令必行，宪禁必从，而国不治者，未尝有也。此一弛一张，以今行古，以轻重尊卑之术也。

