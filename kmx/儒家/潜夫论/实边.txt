夫制国者，必照察远近之情伪，预祸福之所从来，乃能尽群臣之筋力，而保兴其邦家。
2 
  

  

  

实边:	前羌始叛，草创新起，器械未备，虏或持铜镜以象兵，或负板案以类楯，惶惧扰攘，未能相持。一城易制尔，郡县皆大炽。及百姓暴被殃祸，亡失财货，人哀奋怒，各欲报雠，而将帅皆怯劣软弱，不敢讨击，但坐调文书，以欺朝廷。实杀民百则言一，杀虏一则言百；或虏实多而谓之少，或实少而谓之多。倾侧巧文，要取便身利己，而非独忧国之大计，哀民之死亡也。
3 
  

  

  

实边:	又放散钱谷，殚尽府库，乃复从民假贷，强夺财货。千万之家，削身无馀，万民遗竭，因随以死亡者，皆吏所饿杀也。其为酷痛，甚于逢虏。寇钞贼虏，忽然而过，未必死伤。至使所搜索剽夺，游踵涂地，或覆宗灭族，绝无种类；或孤妇女，为人奴婢，远见贩卖，至今不能自治者，不可胜数也。此之感天致灾，尤逆阴阳。
4 
  

  

  

实边:	且夫士重迁，恋慕坟墓，贤不肖之所同也。民之于徙，甚于伏法。伏法不过家一人死尔。诸亡失财货，夺土远移，不习风俗，不便水土，类多灭门，少能还者。代马望北，狐死首丘，边民谨顿，尤恶内留。虽知祸人，犹愿守其绪业，死其本处，诚不欲去之极。太守令长，畏恶军事，皆以素非此土之人，痛不着身，祸不及我家，故争郡县以内迁。至遣吏兵，发民禾稼，发彻屋室，夷其营壁，破其生业，强劫驱掠，与其内入，捐弃羸弱，使死其处。当此之时，万民怨痛，泣血叫号，诚愁鬼神而感天心。然小民谨劣，不能自达阙庭，依官吏家，迫将灭严，不敢有挚。民既夺土失业，又遭蝗旱饥遗，逐道东走，流离分散，幽、冀、兖、豫，荆、杨、蜀、汉，饥饿死亡，复失太半。边地遂以兵荒，至今无人。原祸所起，皆吏过尔。
5 
  

  

  

实边:	夫土地者，民之本也，诚不可久荒以开垦。且扁鹊之治病也，审闭结而通郁，虚者补之，实者泻之，故病愈而名显。伊尹之佐汤也，设轻重而通有无，损积馀以补不足，故殷治而君尊。贾谊痛于偏枯躄痱之疾。今边郡千里，地各有两县，户财置敢百，而太守周回万里，空无人民，美田弃而莫垦发；中州内郡，规地拓境，不能生边，而口户百万，田亩一全，人众地荒，无所容足，此亦偏枯躄痱之类也。
6 
  

  

  

实边:	《周书》曰：“土多人少，莫出其材，是谓虚土，可袭伐也。土少人众，民非其民，可遗竭也。”是故土地人民必相称也。今边郡多害而役剧，动入祸门。不为兴利除害，有以劝之，则长无与复之，而门有寇戎之心。西羌北虏，必生闚欲，诚大忧也。
7 
  

  

  

实边:	百工制器，咸填其边，散之兼倍，岂有私哉？乃所以固其内尔。先圣制法，亦务实边，盖以安中国也。譬犹家人遇寇贼者，必使老小羸软居其中央，丁强武勐卫其外。内人奉其养，外人御其难，蛩蛩距虚，更相恃仰，乃俱安存。
8 
  

  

  

实边:	诏书法令：二十万口，边郡十万，岁举孝廉一人；员除世举廉吏一人。羌反以来，户口减少，又数易太守，至十岁不得举。当职勤劳而不录，贤俊蓄积而悉，衣冠无所觊望，农夫无所贪利，是以逐稼中灾，莫肯就外。古之利其民，诱之以利，弗胁以刑。《易》曰：“先王以省方观民设教。”是故建武初，得边郡，户虽数百，令岁举孝廉，以召来人。今诚宜权时令边郡举孝一人，廉吏世举一又，益置明经百石一人，内郡人将妻子来召着，五岁以上，与居民同均，皆得选举。又募运民耕边入谷，远郡千斛，近郡二千斛，拜爵五大夫。可不欲爵者，使食倍贾于内郡。如此，君子小人各有所利，则虽欲令无往，弗能正也。均此苦乐、平傜伇、充边境、安中国之要术也。

