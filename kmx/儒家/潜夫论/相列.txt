《诗》所谓“天生烝民，有物有则。”是故人身体形貌皆有象类，骨法角肉各有分部，以着性命之期，显贵贱之表，一人之身，而五行八卦之气具焉。故师旷曰“赤色不寿”，火家姓易灭也。《易》之《说卦》：“《巽》为人多白眼”，相扬四白者兵死，此犹金伐木也。《经》曰：“近取诸身，远取诸物。”“圣人有见天下之至赜，而拟诸形容，象其物宜。”此亦贤人之所察，纪往以知来，而着为宪则也。
2 
  

  

  

相列:	人之相法，或在面部，或在手足，或在行步，或在声响。面部欲溥平润泽，手足欲深细明直，行步欲安稳覆载，音声欲温和中宫。头面手足，身形骨节，皆欲相副称。此其略要也。
3 
  

  

  

相列:	夫骨法为禄相表，气色为吉凶候，部位为年时，德行为三者招，天授性命决然。表有显微，色有浓淡，行有薄厚，命有去就。是以吉凶期会，禄位成败，有不必。非聪明慧智，用心精密，孰能以中？
4 
  

  

  

相列:	昔内史叔服过鲁，公妋敖闻其能相人也，而见其二子焉。叔服曰：“谷也食子，难也收子。谷也丰下，必有后于鲁。”及穆伯之老也，文伯居养；其死也，惠叔典哭。鲁竟立献子，以续孟氏之后。及王孙说相乔如，子上几商臣，子文忧越椒，叔姬恶食我，单襄公察晋厉，子贡观邾鲁，臧文听御说，陈咸见张□，贤人达士，察以善心，无不中矣。及唐举之相李兑、蔡泽，许负之相邓通、条侯，虽司命班禄，追叙行事，弗能过也。
5 
  

  

  

相列:	虽然，人之有骨法也，犹万物之有种类，材木之有常宜。巧匠因象，各有所授，曲者宜为，舆，檀宜作辐，榆宜作毂，此其正法通率也。若有其质，而工不材，可如何？故凡相者，能期其所极，不能使之必至。十种之地，膏壤虽肥，弗耕不获；千里之马，骨法虽具，弗策不致。
6 
  

  

  

相列:	夫觚而弗琢，不成于器；士而弗仕，不成于位。若此者，天地所不能贵贱，鬼神所不能贫富也。或王公孙子，仕宦终老，不至于谷。或庶隶厮贱，无故腾跃，穷极爵位。此受天性命，当必然者也。《诗》称“天难忱斯”，性命之质，德行之招，参错授，不易者也。
7 
  

  

相列:	然其大要，骨法为主，气色为候。五色之见，王废有。智者见祥，修善迎之，其有忧色，循行改尤。愚者反戾，不自省思，虽休征见相，福转为灾。于戏君子，可不敬哉！

